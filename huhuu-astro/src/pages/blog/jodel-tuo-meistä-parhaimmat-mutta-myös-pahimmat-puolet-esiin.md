---
title: "Jodel tuo meistä parhaimmat, mutta myös pahimmat puolet esiin"
wixCategoryIds: ["5f80417e596b6b00171783ad"]
slug: "jodel-tuo-meistä-parhaimmat-mutta-myös-pahimmat-puolet-esiin"
isPinned: false
isFeatured: false
timeToRead: 3
wixViewCount: 664
created: "2020-10-18T20:41:44.785Z"
published: "2020-10-19T20:58:16.813Z"
modified: "2020-10-18T20:41:44.785Z"
language: "en"
layout: "../../layouts/BlogPost.astro"
---
## Jodelista löytyy niin ihailua, draamaa kuin iänikuista valitustakin. Siitä voi olla varma, että jokainen koulun tapahtuma tulee esille Jodelin suositulla @ksyk-kanavalla. Joku voisi jopa sanoa, että Jodel on erityinen osa opiskelijoiden kulttuuria.

![Unknown image description. Check context for details.](https://static.wixstatic.com/media/9b43b3_3df3b5be78444461b5c29569516bc823~mv2.png)
**Opiskelijoiden aktiivisessa käytössä oleva sovellus, Jodel, on kiehtova keskustelualusta, joka on vakiintunut osaksi opiskelijoiden elämää. Alunperin korkeakouluopiskelijoille suunnattu sovellus on levinnyt myös lukioihin ja nykyään anonyymistä Jodelista löytyy keskustelukanavia useisiin tarkoituksiin. Yleisiä Jodelin keskustelukanavia ovat esimerkiksi alekoodit, tunnustukset ja julkkisjuorut.**

**Lähes jokaisella lukiolla on oma kanavansa. Ksykin monet jodelkanavat ovat aktiivisessa käytössä. Ksykihastuksessa jaetaan ihastusten nimikirjaimia ja ihaillaan ihmisiä, ksyktunnustuksissa myönnetään koulussa tapahtuneita nolojakin tapahtumia ja ksykfantasioissa puolestaan haaveillaan tulevasta. Ksykin pääkanava täyttyy kirjoituksista, jodlauksista, jotka käsittelevät koulussa tapahtuneita asioita, tulevia koulun tapahtumia ja muutakin opiskelijoiden höpinää. Jodelissa vaihdetaan kritiikkiä, rakkautta –ja vihaa.**

![Unknown image description. Check context for details.](https://static.wixstatic.com/media/a27d24_31096388b46847cfa4c854c85760462b~mv2.jpg) <!-- Original name: 9b43b3_deb1e6c57cf9435e9bd190f4f8e93378~mv2.jpg -->
Syksyllä Jodelissa on riemuittu esimerkiksi netin toimimisesta ja järjestetty Pride-viikon kunniaksi femboy friday -teemapäivä.

**Yksittäisten, varsinkin kritiikkiä tai vahvoja mielipiteitä esittävien, jodlausten kommenttikentät täyttyvät usein kiivaasta keskustelusta ja ala-arvoisesta vitsistä. Jokainen jodlaus ja kommentti on anonyymi, minkä vuoksi loukkaavien kommenttien julkaisemiselle on matala kynnys. Riitoja aiheutuu jatkuvasti. Ksykin jodelkanavalla syttyy ajoittain intensiivisiä keskusteluja ja väittelyitä, jolloin koko jodelkanava täyttyy vihamielisistä jodlauksista liittyen esimerkiksi yhteisiin päätöksiin. Ihmiset osoittavat mieltään ja välirikkoja tapahtuu, jotka pahimmassa tapauksessa vaikuttavat koko koulun yhteishenkeen. Myös pienistä, tiettyihin ihmisiin tai ihmisryhmiin kohdistuvista kommenteista voi loukkaantua helposti.**

![Unknown image description. Check context for details.](https://static.wixstatic.com/media/9b43b3_8f593b04e8a145ac86bf7598bd357acf~mv2.jpg)
Keittopäivän paikasta ruokalistoilla kiisteltiin Jodelissa.

![Unknown image description. Check context for details.](https://static.wixstatic.com/media/9b43b3_554049b2f998479899030964f0d32435~mv2.jpg)
Jodel on ensisijainen alusta valittamiselle, usein valituksen aiheita ovat melu ja reiviirien, etenkin abien reviirin, ylity*s.*

**Jodelin anonyymiys tekee Jodelista niin ainutlaatuisen kuin se onkin. Jodelissa ihmiset pystyvät olemaan esteettä omia itsejään ja sanoa suoraan sanottavat asiat tai vaikka viihdyttää hauskoilla heitoilla ilman sosiaalisia paineita. Anonyymiys tuo Jodelille sen suosion, sillä tunnustusten ja mielipiteiden ilmaisuun rohkenee helpommin, jos kommentti ei ole yhdistettävissä omaan naamaan. Vaikka ihmisten on helppo tokaista ilkeitä kommentteja jodlauksissaan, anonyymiys antaa Jodelissa mahdollisuuden myös monille positiivisille asioille.**

![Unknown image description. Check context for details.](https://static.wixstatic.com/media/9b43b3_7be507e621074c75b4fe7610a26054fe~mv2.jpg)
Ksykihastuksessa saa vapaasti ihailla, vaikka itseään.

**Päivää piristäviä jodlauksia tulee vastaan liki päivittäin. Positiivisia ilmiötä on syntynyt jodelin keskuuteen, kuten viime vuonna alkaneet aamujodlaukset, jonka lisäksi Jodelin kanavissa luodaan yhteishenkeä, heitetään läppää, autetaan ja tsempataan - sekä jaetaan ihastuksia. Aamujodlaaja alkoi piristämään ksykkiläisiä viime vuonna laittamalla joka aamu jodlauksen päivän ruoasta ja muistettavista asioista sekä säästä. Koulun jodelyhteisö rakastui aamujodlaajaan ja hänen jodlauksensa vakiintuivat osaksi Ksykin jodelkanavaa.  Jopa muut lukiokanavat ottivat inspiraatiota aamujodlaajasta, vaikka toki matkiminen nostatti kohun eli jodeldraaman Ksykin kanavalla.**
![Unknown image description. Check context for details.](https://static.wixstatic.com/media/9b43b3_aa7b3fc653f6407893bd7e133bef72be~mv2.jpg)
**Jodelin matalan kynnyksen vuoksi opiskelijat uskaltavat kysyä suoraan mieltä askarruttavia kysymyksiä, esimerkiksi läppäreistä, kursseista ja Ksykin tapahtumista. Jodelissa pystyy siis auttamaan muita helposti ja esimerkiksi ysiluokkalaiset kyselevät joka vuosi lukiostamme ennen yhteishakua.**

**Ajankohtaisten tapahtumien kirjo näkyy aina Jodelissa. Syksyn kirjoitukset herättivät paljon keskustelua Jodelissa, muun muassa englannin kirjoitusten oudot jälkiruokakysymykset ja kemian kirjoitusten soveltavuus olivat pintaan nostettuja aiheita. Jodelissa kysytään muiden suoriutumisesta ja jännitetään samalla omia tuloksia ja jaetaan epätoivon hetkiä liittyen kirjoituksiin ja muuhunkin elämään. Jokainen koulun tapahtuma näkyy myös Jodelissa.**

![Unknown image description. Check context for details.](https://static.wixstatic.com/media/9b43b3_47903f68b00d42f4b855785670790fb9~mv2.jpg)
Muut koulun opiskelijat tsemppaavat abeja ennen syksyn kirjoituksia.

**Uusi hieno ominaisuus, Jodelin yksityisviestit, antavat mahdollisuuden kuulumisten kyselyyn ja sujuvaan kirjojen myymiseen, tanssiparien etsintään ja syvempiin keskusteluihin! Jodel-chatti voi viihdyttää tylsyyden hetkellä ja sen avulla voi hakea myös vertaistukea. Jodel-chat auttaa myös yksinäisyyteen, sillä useat valittavat Jodelissa siitä, etteivät saa helposti kavereita koulussa.**

**Kaikista omituisin ja häkellyttävin osa Jodelia on ksykihastus-kanava. Opiskelijat luonnollisesti ihailevat muita ja toisinaan ihastuvat kanssaopiskelijoihin. Ihastumisen tapahtuessa on pakko päivittää nimikirjaimet Jodeliin, minkä jälkeen alkaa spekulointi. Muut opiskelijat ovat haukkana kyselemässä ihastuksen kohteen tuntomerkeistä. Millä linjalla? Nainen vai mies? Minkä väriset hiukset? Mitä oli tänään päällä? Kiivaat kommentoijat pääsevät jo linjasta ja nimikirjaimista päätellen spekuloimaan ihastuksen kohdetta julkisista nimilistoista. Kaiken tämän tarve on kyseenalainen, mutta ihastuskulttuuri Jodelissa on kertakaikkiaan mahtava, sillä se tuo paljon viihdettä elämään.**

![Unknown image description. Check context for details.](https://static.wixstatic.com/media/9b43b3_9b234424ceba44448ecc565b2f498c03~mv2.jpg)

**Jodelin kulttuuri on ainutlaatuinen; siellä opiskelijat janoavat ihastusten tuntomerkkejä, auttavat toisiansa, vinkkaavat sisäpiirivinkkejä, keräävät kyselyiden avulla tilastotietoa leikkimielisistä asioista ja arvostelevat ohjelmia, musiikkia, tapahtumia tai tapoja. Jodelissa sisäpiirivitsit saavat kukoistaa. Opiskelijoita yhdistää Ksykissä tapahtuneet tapahtumat ja yhteiset huolenaiheet taikka epävarmuudet. Esimerkiksi palohälytysten soidessa koulupäivän aikana Jodelista voi olettaa löytävän monia heittoja, siitä miten seiskaluokkalaiset ovat onnistuneet jälleen käräyttämään kanat köksänluokassa. Jodelista avautuu opiskelijoiden oma maailma, jossa viihdytetään ja luodaan yhteishenkeä, vaikka ajottaisia kiistoja ja sanaharkkoja syntyykin.**

![Unknown image description. Check context for details.](https://static.wixstatic.com/media/9b43b3_a4be022026b3494387cd9786afe055f5~mv2.jpg)
Ihmisillä on erityisen yksityiskohtaisia fantasioita.

![Unknown image description. Check context for details.](https://static.wixstatic.com/media/9b43b3_511aa9fec7c34f848ffc7c365fada616~mv2.jpg)
Onneksi palohälytykset ovat olleet aiheettomia[#LitMutVäärälTaval](#LitMutVäärälTaval)

**Vaikka Jodelissa on paljon asioita, joita olisi voinut jättää sanomatta, Jodel sovelluksena pyrkii poistamaan turhan negatiivisuuden. Tämä onnistuu helposti ilmoittamalla loukkaavasta sisällöstä jodlauksessa eli liputtamalla tietyn kommentin tai jodlauksen. Yhteisön sääntöjen rikkominen johtaa usein keskustelusta poistamiseen ja lisäksi Jodelissa on mahdollista antaa ääniä ylös tai alas, jotka ovat niin sanotusti downvote ja upvote -toimintoja. Jodel pyrkii siis itse korjaamaan anonymiteetin ongelmat. Silti Jodelia selatessa on hyvä pitää huumori ja hienotunteisuus mielessä eikä ottaa kaikkea mitä näkee niin vakavasti.**

![Unknown image description. Check context for details.](https://static.wixstatic.com/media/9b43b3_1cec87819f014cc5ab5f285766cd928d~mv2.jpg)
Yhteisiä huolenaiheita löytyy lukuisia.

**Jodelin yhteisö on suuri hyöty opiskelijoille yhteishengen luomisessa ja avun saamisessa. Kulosaaren Yhteiskoulun monet Jodelkanavat täyttyvät välillä erinomaisista ja hauskoista jodlauksista ja toisinaan kantaaottavista tai surumielisistä keskustelun avauksista. Kaiken kaikkiaan Jodel on kulttuurillisesti mainio keskustelualusta. Mistäs muualtakaan kuulisi itse opiskelijoiden tunteita, heittoja ja satunnaisia murheita?**

![Unknown image description. Check context for details.](https://static.wixstatic.com/media/9b43b3_674bd255e59d47d9a302b50b5f2898be~mv2.jpg)
---
Kirjoittaja: Yasmin Goran
Kuvat: Kuvakaappaukset Jodelista
Kuvitus: Jonas Papathemelis
