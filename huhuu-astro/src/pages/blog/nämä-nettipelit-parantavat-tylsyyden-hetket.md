---
title: "Nämä nettipelit parantavat tylsyyden hetket"
wixCategoryIds: ["60b9168bd82c40001577f948"]
slug: "nämä-nettipelit-parantavat-tylsyyden-hetket"
isPinned: false
isFeatured: false
timeToRead: 2
wixViewCount: 282
created: "2021-12-02T09:17:32.782Z"
published: "2021-12-07T13:31:50.782Z"
modified: "2021-12-07T13:31:50.782Z"
language: "en"
layout: "../../layouts/BlogPost.astro"
---


Unohtuivatko kirjat kotiin? Vai onko vaan tylsää kotona? Tässä artikkelissa kerron nettipeleistä ja esittelen henkilökohtaisia suosikkeja. 

---

![Unknown image description. Check context for details.](https://static.wixstatic.com/media/abd5f5_2af936e540c548ec81e5d100040047a8~mv2.jpeg) <!-- Original name: kuva 1.jpeg -->

&nbsp;Jokainen on pelannut jonkinlaista nettipeliä. Niitä on miljoonittain ympäri internettiä. Olet saattanut kokeilla jotain kaverin suosituksesta tai olet ehkä selaillut pelikone.fi:tä. Tässä on mielestäni parhaimpia nettipelejä.


### Penguin diner

![Unknown image description. Check context for details.](https://static.wixstatic.com/media/abd5f5_e0016863786d4aaf9d1071af800a23dd~mv2.png) <!-- Original name: kuva 2.png -->

Penguin diner on peli, jossa pelaaja on pingviinitarjoilija pohjoisnavalla. Pelin idea saattaa kuulostaa vähän laimealta, mutta pelin pelaaminen on tosi intensiivistä. Kun olet antanut ruoan tai tehnyt jotain muuta, heti sen jälkeen on jotain uutta tekemistä. Joko on uusi asiakas, tai pitää ottaa asiakkaan tippi tai hakea ruoka. Jos jätät jotain tekemättä pitkäksi ajaksi, menetät asiakkaan. Yhdessä päivässä on vaadittu rahamäärä joka pitää tienata. 


### Papa’s pizzeria (ja muut Papa’s-pelit)

![Unknown image description. Check context for details.](https://static.wixstatic.com/media/abd5f5_9f56a11e4b9749219db22705d2e31e8a~mv2.png) <!-- Original name: kuva 3.png -->

Myös tämä peli liittyy ruokaan. Papa’s pizzeria kertoo pizzakuskista, jonka pizzapaikan kokki oli poissa ja jätti lapun, jossa luki, että pizzakuskin pitää olla siellä töissä. Pelissä on aika luova tarina. Pelissä sinun pitää vaan tehdä pizzoja ja antaa ne asiakkaille. Papa’s pizzeriassa on sama idea kuin Penguin dinerissa, jossa asiakkaat lähtevät, jos jättää jotain tekemättä liian pitkäksi ajaksi. Mitä useampia päiviä olet pelannut, sitä vaikeampaa on hallita kaikkia tilauksia. Tässäkin pelissä intensiivisyys on hauskinta. 


![Unknown image description. Check context for details.](https://static.wixstatic.com/media/abd5f5_75bd834fad0c4203b719548e0c010b8c~mv2.png) <!-- Original name: kuva 4.png -->

On myös monta muuta Papa’s-sarjan peliä, jotka ovat hyviä, mutta ongelmana on, että niitä ei voi enää pelata. Suurin osa vanhemmista nettipeleistä ovat tehty Flash Player -selaimella, jolla pelejä tehtiin vuosia sitten. Nykyään Flash Player on poistettu nettiselaimista turvallisuussyiden takia, mutta Papa’s pizzeria toimii kuitenkin monella nettipelinettisivulla. Onneksi on olemassa sovellus nimeltä Flashpoint, jolla voi pelata vanhojakin pelejä.


### Tetris

![Unknown image description. Check context for details.](https://static.wixstatic.com/media/abd5f5_0e6a54ccd3244b60b8630ee71359f7e2~mv2.png) <!-- Original name: kuva 5.png -->


Tetris on yksi maailman ostetuimmista peleistä. Sille on tehty niin monta eri versiota niin monelle eri konsolille, että sen suosio ei ole yllätys. Netissä Tetris on onneksi pelattavana ilmaiseksi. Tetris on hauska pulmapeli, jossa pelaaja yrittää tehdä rivejä palikoista, kunnes se on mahdotonta. Palikoiden putoamisnopeus nousee koko ajan ja peli loppuu kun palikat eivät enää mahdu pelitilaan. Pelin alussa Tetris saattaa vaikuttaa rauhalliselta, mutta se muuttuu nopeasti intensiiviseksi.


### Club Penguin (rewritten)



![Unknown image description. Check context for details.](https://static.wixstatic.com/media/abd5f5_c3c132dc138b4771b43618f47424e9eb~mv2.png) <!-- Original name: kuva 7.png -->


Club Penguin oli/on suhteellisen suosittu peli. Oli, koska peli suljettiin vuonna 2016, mutta tuotiin takaisin fanien toimesta vuonna 2017. Club Penguin on jo toinen pingviinipeli tässä listassa. Se näyttää olevan suosittu genre. Club penguin koostuu noin 15 minipelistä. Siinä on monta eri paikkaa, joissa voi chatata muiden pingviinien kanssa, oma iglu jota voi sisustaa ja paljon muita kivoja pikkujuttuja. Minipeleistä saa kolikoita joilla voi ostaa vaatteita, lemmikkejä ja esineitä igluunsa. Tässä pelissä on niin paljon tekemistä. Suosittelen lämpimästi.



![Unknown image description. Check context for details.](https://static.wixstatic.com/media/abd5f5_24b6d1e2db744ce1be68a8386f560224~mv2.png) <!-- Original name: kuva 6.png -->



### Fireboy and Watergirl

![Unknown image description. Check context for details.](https://static.wixstatic.com/media/abd5f5_51194e63cf37452b82eda96b23cd6055~mv2.png) <!-- Original name: kuva 8.png -->


Fireboy and Watergirl on pulmapeli, jossa sen hahmojen Fireboyn ja Watergirlin pitää päästä kahdelle ovelle. Pelin tasoilla on hankalia esteitä. On vettä ja laavaa, ja jos Watergirl menee laavaan tai Fireboy veteen, niin käy köpelösti. Lisäksi on vielä vihreä myrkkyvesi johon osuessa molemmille käy huonosti. Jos koneen ääressä on kaksi ihmistä , peliä voi pelata yhdessä. Se toimii yksinkin, mutta on vielä hauskempaa kaverin kanssa. 

Pelit eivät ehkä ole parhaita, mitä netistä löytyy, mutta viihdyttävät kuitenkin mainiosti tylsiä hetkiä.

---


**Teksti: Nooa Tanskanen**
**Kuvat: Kuvakaappaukset nettipeleistä**

