---
title: "KSYK maistelee: Fazerin uutuusboxi"
wixCategoryIds: ["5f90588e95d3ba00172ad6e7"]
slug: "ksyk-maistelee-fazerin-uutuusboxi"
isPinned: false
isFeatured: false
timeToRead: 2
wixViewCount: 140
created: "2021-11-17T17:04:43.517Z"
published: "2021-11-18T15:26:24.851Z"
modified: "2021-11-18T15:26:24.851Z"
language: "en"
layout: "../../layouts/BlogPost.astro"
---

![Unknown image description. Check context for details.](https://static.wixstatic.com/media/abd5f5_dbfda99ffdf44d7a9cfba0eaeb87212b~mv2.jpg) <!-- Original name: piirrustus1.jpg -->

*Huhuun toimittajat Albert Heinonen ja Oliver Mononen järjestivät maistelutilaisuuden ja keräsivät monien oppilaiden mielipiteet Fazerin tuottamasta uutuusboxista. Albert Heinonen kertoo maistelutilaisuuden tuloksista. Keskiarvot on laskettu maistelijoiden antamista numeroarvosanoista.*

---

![Unknown image description. Check context for details.](https://static.wixstatic.com/media/abd5f5_6bc4d8f18ac4494496693d70b1055191~mv2.jpeg) <!-- Original name: kuva1.jpeg -->

### Islantikeksit

Ihmiset pitivät islantikekseistä aika paljonkin. Erään henkilön mielestä keksi oli liian makea, kun taas Erika Perttuli-Borobion mielestä islantikeksi oli paras asia koko boksissa. Minun mielestäni islantikeksit olivat paljon parempia kuin paketin toinen uutuus, Geishakeksit.

Keskiarvo on kouluarvosanana 8, eli “hyvä”. 


### Geishakeksit

Geishakeksit ovat hyvin tykättyjä maistelun perusteella. Anonyymin henkilön mielestä keksit olivat liian makeita. Omasta mielestäni ne ovat aika mauttomia. 

Keskiarvo on kouluarvosana 9, eli “kiitettävä”.


### Avec-suklaalevy

Avec-suklaalevy on oudon makuinen hyvin monen mielestä. Mielestäni se on vain suklaata Mignon-munan kuorilla. Oliver Monosen mielestä se oli hyvä, mutta mielenkiintoinen makuyhdistelmä.

Keskiarvo on kouluarvosana 8, eli “hyvä”.


### Laku-remixpussi

Tämä karkkipussi oli mielipiteitä jakava. Lakuja maisteltiin eniten kaikista tuotteista.  Suurimman osan mielestä lakut olivat aivan kamalan makuisia. Eräs maistaja vastasi, että lakun syönti tuntui samalta kuin muovin syönti. Mielestäni tämä oli uutuksien huonoin karkki. Yleinen mielipide oli että ÄLÄ OSTA.

Keskiarvo oli kouluarvosana 7, eli “tyydyttävä”.


### Suklaaturkinpippuri

“Luulin että tämä on pehmeää”, sanoi yksi henkilö maistaessaan suklaaturkinpippuria. Ihmiset pitivät suklaaturkinpippureista, vaikka kyseinen karkki olikin hyvin tulinen. Karkki sai negatiivista palautetta siitä, että se oli kovaa ja vaikeasti syötävää.

Keskiarvo oli kouluarvosana 8, eli “hyvä”. 


![Unknown image description. Check context for details.](https://static.wixstatic.com/media/abd5f5_379fb32500a54b0da57d58d9fe89d720~mv2.jpeg) <!-- Original name: kuva2.jpeg -->

### Sitruunajugurttisuklaa

“Makeaa”, sanoi yksi henkilö maistaessaan kyseistä suklaata. Minunkin mielestä suklaa on liian makeaa enkä pitänyt siitä. Ei ollut yhtään sitruunaista. En suosittele itse, mutta muut pitivät. 

Keskiarvo oli kouluarvosana 8, eli “hyvä”.


### Makulakut

Näistä ei moni pitänyt, Turkinpippuri-laku oli kuulemma liian tulista, Dumle-laku mautonta ja Tutti Frutti-laku liian makeaa. Itse en pidä makulakritsista, liikaa minulle.

Keskiarvo oli kouluarvosana 7, eli “tyydyttävä”.


### Perusidea ja mistä tämä alkoi

Idea syntyi, kun Huhuun toimitus brainstormasi juttuideoita ja maisteluidea sai heti kannatusta. Periaatteessa maistelut hoidetaan niin että pystytämme kojun johonkin, useimmiten Abiloungen eteen, annamme ihmisille jotain syötävää, kysymme mielipiteitä siitä ja sitten kirjoitamme siitä artikkelin. Tämä ei tule olemaan viimeinen kerta kun järjestämme maisteluita, joten kertokaa mielellään Huhuulle, mitä KSYK haluaa maistella!


![Unknown image description. Check context for details.](https://static.wixstatic.com/media/abd5f5_527b23de19a14ad19ac8ba2e2b5e4680~mv2.jpeg) <!-- Original name: kuva3.jpeg -->


---

**Teksti: Albert Heinonen**
**Kuvitus: Viola Murtomaa**
**Kuvat: Ilmari Marjamäki ja Erika Perttuli-Borobio**



