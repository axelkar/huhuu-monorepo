---
title: "Voittamaton luumuhillo?"
wixCategoryIds: ["5fd1ff823784240017b99b69"]
slug: "voittamaton-luumuhillo"
isPinned: false
isFeatured: false
timeToRead: 1
wixViewCount: 117
created: "2020-12-18T22:12:53.215Z"
published: "2020-12-19T08:10:20.075Z"
modified: "2020-12-18T22:12:53.215Z"
language: "en"
layout: "../../layouts/BlogPost.astro"
---
**Kaikkien aikojen parhaan joulutorttujen täytteen voittaja on kruunattu! Huhuu laati täytteistä tehtävää makutestiä varten kyselyn, johon kertyi yhteensä 247 vastausta. Luumuhillo voitti ylivoimaisesti, saaden yli puolet kaikista äänistä. Toiselle sijalle kiri omenakaneli noin viideosalla äänistä ja kolmanneksi eniten kannatusta sai nutella, jonka valitsi yhteensä kaksitoista vastaajaa. Joulutorttujen inhoajatkaan eivät kuitenkaan jääneet yksin, vaan vastanneiden keskuudesta paljastui myös muutamia kanssakärsijöitä.**


![Unknown image description. Check context for details.](https://static.wixstatic.com/media/18093e_b612759a94a347bdbfcc1f3831435679~mv2.jpg)
*Luumuhillo sai kyselyssä yli 56% äänistä.*

Perinteisten joulutorttujen sijasta leivoimme makutestiin minijoulutorttuja, joiden resepti löytyy jutun lopusta. Makunsa puolesta minijoulutortut eivät eronneet lainkaan perinteisistä joulutortuista, vaan olivat aivan yhtä makeita. Pelkän maun lisäksi kuitenkin myös luumuhillon nostalgisuus täytyy ottaa huomioon tulosten tulkinnassa. Varsinkin pienenä luumuhillolla täytetyt joulutortut kulkivat mukana koko joulun odotuksen aina jouluiltaan saakka. Luumuhillossa on kieltämättä jotain korvaamatonta. Erään vastaajan mielestä niinkin paljon, että: “Jos joku muu vastaa muuta kuin luumuhilloa niin sillä ei ole kaikki OK”. Tästä voidaan olla montaa mieltä, mutta makutesti on joka tapauksessa läpäisty kirkkaasti, osittain aina yhtä toimivan maun ja varsinkin tunnearvon vuoksi.

Kokeilunhaluisillekin löytyi uusia täyteideoita, kuten appelsiinituorejuustoa, marjahilloja ja dumblea. Suolaisen ystäville puolestaan tarjottiin maksalaatikkoa tai hapansilakkaa. Yli 18 vuotta täyttäneille suositeltiin omalla vastuulla Gambinaa sekä naapurin Jartsan metasotkuja. 

### **Resepti minijoulutorttuihin:**
### 
**tarvitset:**

- 4 kpl lehtitaikinalevyjä

- 200g luumuhilloa

**voiteluun:**
- 1 kananmuna / vesi-siirappisekoitus
&nbsp;
**valmistus:**
- Laita uuni lämpeämään 200 asteeseen.

- Sulata taikinalevyt leivinpaperin päällä. Leikkaa jokainen sulanut taikinalevy kahdeksi neliöksi, ja neliöt vielä edelleen neljäksi pienemmäksi neliöksi.

- Tee viillot neliön kulmista kohti sen keskustaa. Kostuta sormenpäät vedessä, ja nosta joka toinen kulma neliön keskustaa vasten. 

- Siirrä neliöt leivinpaperilla vuoratulle pellille ja lusikoi niiden keskustaan nokare luumuhilloa. 

- Paista 200-asteisessa uunissa noin 15 minuuttia.

- Nauti lämpimänä&lt;3

![Unknown image description. Check context for details.](https://static.wixstatic.com/media/18093e_bcb4c4fe92ce4b19bae67c06bc212fef~mv2.jpg)
*Minijoulutortuttuja mahtuu yhteen pelliliiseen todellisuudessa ainakin kaksitoista, mutta kuvanottohetkellä osa oli jo kadonnut parempiin suihin. *
---
Kirjoittaja: Hilla Lindroth
Kuvat: Hilla Lindroth

