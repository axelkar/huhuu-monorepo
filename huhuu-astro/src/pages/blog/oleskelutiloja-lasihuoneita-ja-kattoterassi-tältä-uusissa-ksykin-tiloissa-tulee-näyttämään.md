---
title: "Oleskelutiloja, lasihuoneita ja kattoterassi – tältä uusissa KSYKin tiloissa tulee näyttämään"
wixCategoryIds: ["5f90588e95d3ba00172ad6e7"]
slug: "oleskelutiloja-lasihuoneita-ja-kattoterassi-tältä-uusissa-ksykin-tiloissa-tulee-näyttämään"
isPinned: false
isFeatured: false
timeToRead: 3
wixViewCount: 534
created: "2021-11-18T15:34:24.765Z"
published: "2021-11-18T16:21:22.383Z"
modified: "2021-11-18T20:32:58.113Z"
language: "en"
layout: "../../layouts/BlogPost.astro"
---

*Viime aikoina koulua ympäröivä työmaa on jälleen ilmoittanut itsestään. Aivan ensin käyntiä pihalle rajoitettiin, sitten U-kierreportaikko purettiin ja lopulta toinen kahdesta jäljellä olevasta portaikosta uudelleenohjattiin ulos pakkaseen. Mitä oikein on tekeillä? Huhuu selvitti, millaisia rakennuksia työmaalla työstetään, ja mitä kaikkea Ksykissä tulee lähitulevaisuudessa tapahtumaan. Juttua varten on haastateltu koulun rehtoria Lauri Hallaa.*

---
### 
### A-rakennus

Ensimmäisenä uusista rakennuksista tulee valmistumaan U-siiven viereinen rakennus, joka kulkee tällä hetkellä työnimellä A-osa. Rakennus tulee olemaan valmistuttuaan olemaan korkein tähän mennessä rakennettu lisäys Ksykkiin.

Aivan A-osan rakentamisen taustalla on poliittisiakin syitä. Kyse on siitä, että Suomeen on tulossa ulkomailta asiantuntevaa työvoimaa. Kyseisten henkilöiden perheille on myös annettava opetusta, jota on joskus helpompi tarjota englanniksi, koska monet ulkomailta tulevat osaavat sitä jo valmiiksi.

Nämä kaikki tapahtumat päätyivät lopulta siihen, että parisen vuotta sitten Helsingin kaupunki pyysi Ksykiltä, että koulussamme lisättäisiin englanninkielisten luokkien määrää. Jonkinlainen laajennus oli ollut suunnitteilla jo ennen tätä, ja sen takia koulu päätti toimia kuten Helsinki pyysi. Ksykissä yläasteella siis tulee olemaan tulevaisuudessa tämänhetkisten luokkien lisäksi myös uusia täysin englanninkielisiä luokkia.

A-rakennus tulee olemaan ulkoapäin katsottuna muidenkin rakennusten lailla rakennettu tiilestä. Ulkonäöltään se tulee paljolti muistuttamaan U-siipeä.

Rakennuksen musiikkitaloa lähimpänä olevassa osassa tulevat olemaan lasiset seinät aivan kuten on tällä hetkellä musiikkitalossakin. Kyseisen lasiosan alakertaan tulee sen valmistuttua uusi kanslia. Lasirakennuksen yläkertaan puolestaan tulee luokka nimeltä medialabra.

Kattoterassi tulee lasirakennuksen katolle medialabran yläpuolelle. Terassi tulee olemaan vapaata ajanviettoaluetta välkkien ajan. Muuten A-osan ylimmässä kerroksessa tulee sijaitsemaan monien luokkien verkosto, jotka voidaan yhdistää toisiinsa liukuovien avulla. Alakerrassa tulee puolestaan olemaan luonnontieteitä varten tarkoitettuja laboratoriotiloja.

A-osaan voi tulevaisuudessa kulkea siitä kohdasta, missä vielä pari viikkoa sitten sijaitsivat U-kierreportaat. Näiden tilalle rakennetaan nimittäin rakennukset yhdistävä käytävä.

Kenties keskeisin osa A-rakennuksessa tulee olemaan lasikattoinen Atrium-oleskeluhuone, jonka mukaan A-osa on myös saanut nimensä. Huone tulee olemaan omistettu lukiolaisille ja tulee toimimaan abiloungen sijaisena, lukuun ottamatta sitä, että sinne pääsevät kaikki lukiolaiset eivätkä suinkaan pelkät abit.


![Unknown image description. Check context for details.](https://static.wixstatic.com/media/abd5f5_6f01492611bf4fbfb1760af19addd20b~mv2.png) <!-- Original name: Näyttökuva 2021-11-18 kello 17.45.57.png -->
<span style="textAlignment:center;">*Havainnekuva Atrium-oleskelutilasta. Vanhoja ikkunoita U-luokissa ei tulla muuraamaan umpeen vaan ne säilytetään osana kokonaisuutta.*</span>


Lisäksi Atrium saatetaan ottaa joskus juhlatilaisuuksien aikana koko koulun käyttöön. Tällöin oppilaat voivat katsella ympäriinsä huolimatta sellaisista kuolemanvaarasta varoittavista kylteistä kuin mitä on levitetty tämänhetkisen abiloungen ympärille.

Teemaluokkia ei rakennukseen tulla ainakaan vielä rakentamaan. Ne saatetaan kuitenkin lisätä silloin, kun A-osaa tullaan remontoimaan.

A-rakennuksen on tarkoitus olla valmis jo ensi kesällä. Sen takia myös tarjonta Ksykkiin hakeville tulee silloin olemaan laajempi.


![Unknown image description. Check context for details.](https://static.wixstatic.com/media/abd5f5_82d4a75d102248e296a8469cdef2a5a4~mv2.jpg) <!-- Original name: Oikea kuva!.jpg -->
<span style="textAlignment:center;">*Havainnekuva Ksykistä tulevaisuudessa. Vasemmalla on vanhan rakennuksen muotoa mukaileva liikuntalato, oikealla U-siiven takana taas A-osa.*</span>


### B-rakennus eli Liikuntalato

B-rakennus taikka Liikuntalato tulee valmistumaan jonkin aikaa A-osan valmistumisen jälkeen ensi vuoden lokakuussa. Liikuntalato tulee nimensä mukaisesti olemaan täysin omistettu liikunnalle. Rakennuksen toinen nimi eli B-osa tulee englannin latoa tarkoittavasta sanasta *barn*, ja kaiketi nimeen on vaikuttanut myös se, että se sopisi A-osan kanssa yhteen.

Rakennuksessa tulee olemaan kaksi liikuntasalia, joista yksi on pienempi ja toinen isompi. Tällöin koululla tulee olemaan yhteensä viisi liikuntasalia.&nbsp;

Myös tulevaisuuden juhlatilaisuudet tullaan järjestämään nykyisen Keskushallin sijaan Liikuntaladossa koulun oppilasmäärän kasvettua. Näissä tilanteissa pienempi sali tulee toimimaan näyttämönä ja suuri sali katsomona.


### Muutoksia vanhassa rakennuksessa

Uusien rakennuksien valmistumisen kautta muutoksia tulee vanhoihinkin rakennuksiin. Lähimpänä näistä muutoksista on pikkusalin läheisen portaikon paluu. Tällä hetkellä portaikon paikalle on rakennettu väliaikainen puusilta. Näin on tehty, jotta entisten metalliportaiden tilalle voitaisiin tehdä sisäkautta kulkeva porraskäytävä alakertaan.

Myöhemmin uusien rakennuksien valmistuttua ja oppilasmäärän kasvettua myös ruokalaa laajennetaan. Sen tarpeisiin käytetään nykyisen opettajainhuoneen reviiriä.

Uudet oppilaat tuovat kouluun ruokalatilojen lisäksi myös lisää opettajia ja henkilökuntaa.

Vanhasta rakennuksesta tulee muuttamaan pois kanslian lisäksi muitakin paikkoja. Kovin isku tuleville abeille on kaikista huhuista päätellen Abiloungen menettäminen. Sen nykyiselle olinpaikalle tulee keittiöhuone laajentunutta ruokalaa varten.


---

**Teksti:** Oliver Mononen
**Kuvat:** Havainnekuvat&nbsp;

