---
title: "Viime hetken paketti- ja lahjaideat"
wixCategoryIds: ["5fd1ff823784240017b99b69"]
slug: "viime-hetken-paketti-ja-lahjaideat"
isPinned: false
isFeatured: false
timeToRead: 3
wixViewCount: 121
created: "2020-12-17T13:38:26.624Z"
published: "2020-12-19T08:10:32.776Z"
modified: "2020-12-17T13:38:26.624Z"
language: "en"
layout: "../../layouts/BlogPost.astro"
---
## Unohtuiko lahja? Puuttuuko paketti? Huhuu kokosi ihania vinkkejä kaikille sopiviin ja ekologisiin lahjoihin, jotka saa valmiiksi käden käänteessä. 
## 
LAHJAIDEAT

### Granola
### 
### 
Suussasulavaa granolaa voi ripotella esimerkiksi jogurtin ja smoothien päälle, tai syödä ihan sellaisenaan. Suurin osa tarvittavista aineksista löytyy helposti kotoa, ja viimeisetkin ehtii kipaisemaan lähikaupasta.

![Unknown image description. Check context for details.](https://static.wixstatic.com/media/07242a_cddb8bcd29cc47689184fd4b5d3a5b5b~mv2.jpg)
*Granolaa voi tehdä kerralla myös isomman satsin, esimerkiksi kaksin- tai kolminkertaistamalla kunkin aineksen. *

**Granolaan**
- 5 dl isoja kaurahiutaleita
- 1 dl pähkinöitä
- kolmea eri siementä 1 dl kutakin, esim. seesamin-, auringonkukan- ja kurpitsansiemeniä
- 2 rkl rypsiöljyä
- 0,5 dl hunajaa / siirappia

**Tee näin**
- Laita uuni lämpeämään 150 asteeseen.
- Leikkaa pähkinät pienemmiksi. Sekoita pähkinät ja siemenet keskenään leivinpaperilla vuoratun pellin päällä.
- Sirottele päälle rypsiöljy sekä hunaja tai siirappi. Sekoita ainekset uudestaan.
- Paista granolaa 150 asteessa noin puoli tuntia, sekoittaen varovasti pari kertaa vielä paistamisenkin aikana.


### Solmuvärjätyt vaatteet
### 
Solmuvärjäys on helppo tapa laittaa esimerkiksi tahriintuneet tai muuten vain käyttämättä jääneet vaatteet uuteen uskoon. Värejä ja solmimistyylejä vaihtelemalla värjäyksestä saa lahjansaajan näköisen.

![Unknown image description. Check context for details.](https://static.wixstatic.com/media/07242a_a274c213f184408580f3d242b5103782~mv2.png)
*Solmuvärjäys onnistuu myös kasviväreillä.*

**Solmuvärjäykseen:**

- tekstiili, esim. kangaskassi 
- kumilenkkejä
- tekstiiliväri
- (värjäykseen sopiva astia)
&nbsp;Tee näin: 

- Esipese tekstiili
- Kierrä tekstiili eri puolilta pieniksi tupoiksi. Sido ne tiukasti kumilangalla.
- Lue tekstiilivärin kyljestä käyttöohjeet ja värjää tekstiili niiden mukaan.
- Värjättyäsi tekstiilin, irrota kumilenkit ja huuhtele tekstiiliä, kunnes huuhteluvesi on täysin kirkasta. 
- Pese tekstiili pesukoneessa 60°C lämpötilassa. Käytä pesuainetta. 

### Reseptikirja
&nbsp;
Reseptikirja on suloinen lahjaidea esimerkiksi omaan kotiin muuttavalle ystävälle. Kirjaan voi koota ystävän lempireseptejä, tai siihen voi keksiä teeman, esimerkiksi lohturuokaa, matalan budjetin ruokaa, kasvisruokaa tai vaikka jouluruokaa. Muista reseptikirjaa tehdessäsi huomioida lahjansaajan mahdolliset allergiat!


![Unknown image description. Check context for details.](https://static.wixstatic.com/media/07242a_2fcb283c294940fc98d80ee51a0008c3~mv2.png)
**Reseptikirjaan:**

- vihko
- kirjoitusvälineitä
- värikyniä

**Tee näin:**

- Kirjoita lahjansaajalle ylös muutama resepti.
- Koristele reseptisivut piirroksilla. 
- Halutessasi voit kirjoittaa ensimmäisellä sivulle jonkin tervehdyksen ja/tai sisällysluettelon. 

### Jämäkynttilä

Itse tehty jämäkynttilä luo valoa ja lämpöä talven koleisiin iltoihin. Kynttilään voi halutessaan lisätä väriaineita sekä tuoksuöljyjä, ja sen pinnan voi koristella esimerkiksi kuivakukilla tai kardemummalla. Ohjetta ei ole suunniteltu vain kynttilän valamiseksi tiettyyn muotoon, eli kynttilä jää lopullisesti valitsemaasi astiaan. 

![Unknown image description. Check context for details.](https://static.wixstatic.com/media/07242a_9da36fc61f0a4f9697bf6e13d340f875~mv2.png)
*Kynttilän pohjaksi tulevan kipon voi löytää halvalla esimerkiksi kirpputorilta tai kierrätyskeskuksesta.*

**Kynttilään:**

- kuumuutta kestävä astia, esim. teekuppi
- vanhojen kynttilöiden jämiä 
- kattila
- kippo 
- (kuumaliimaa)
- lämpömittari
- reikäkauha
- sydänlankaa
- grillitikku
- lankaa
- hanskat (saattavat likaantua steariiniin) 

**Tee näin:**

- Sulata kynttilöiden jämät kattilassa vesihauteessa. Tarkista lämpömittarin avulla, ettei lämpötila nouse yli 90 asteen.
- Kiinnitä sydänlanka astian keskikohtaan. Voit kiinnittää sydänlangan pienellä määrällä steariinia, tai vaihtoehtoisesti käyttämällä kuumaliimaa.
- Aseta grillitikku poikittain astian päälle. Sido sydänlanka langan avulla tukevasti kiinni grillitikkuun.
- Nouki sulaneesta steariinista reikäkauhan avulla pois edellisten kynttilöiden sydänlangat. 
- Nosta vesihauteessa ollut kippo ylös hanskoja käyttäen. Steariini sekä vesihaude ovat molemmat tulikuumia, joten toimi varoen. Kaada sulanut steariini astiaan. 
- Anna kynttilän jäähtyä yön yli. 

### Lahjakortit
### 
Viimeisimpänä, muttei todellakaan vaikeimpana. Vaikka lahjakortit saattavatkin viedä aikaasi myöhemmin, ne ovat tekohetkellään nopeita ja siten lohdullinen viime hetken vaihtoehto, jonka ehtii väkerrellä vielä jouluaamunakin. Lahjakorteissa parhainta on niiden muovailtavuus. Voit antaa lahjakortin esimerkiksi vaellusretkelle, kaakaokesteihin, elokuvailtaan tai itse soitettuun konserttiin.

![Unknown image description. Check context for details.](https://static.wixstatic.com/media/07242a_91a62db73cf849898033d79344f20255~mv2.png)
*Lahjakortin voi halutessaan paketoida kirjekuoreen.*

**Lahjakortteihin:**

- valmis korttipohja/kartonkia
- kirjoitusvälineitä
- värikyniä

**Tee näin:**

- (Leikkaa kartongista haluamasi kokoinen korttipohja.)
- Kirjoita lahjakortin teksti, ja koristele se teemaan sopivasti.
PAKETOINTI-IDEAT

### &nbsp;Itse painettu lahjapaperi

Jos kaupan lahjapaperit saavat kirkkaine väreineen ja räikeine kuvioineen voimaan pahoin, kannattaa kokeilla tätä vinkkiä. Kuvioita voi painaa paperiin, joka imee jonkin verran vettä. Kuvissa kuviot on painettu ompeluun käytettävään kaavapaperiin ja ruskeaan kartonkipaperiin.

![Unknown image description. Check context for details.](https://static.wixstatic.com/media/07242a_bad21a71a47945569ee36e6b95bc642b~mv2.png)
*Paketteja voi koristaa kauniilla nauhoilla*

**Paperin painamiseen:**
- Painamiseen sopivaa paperia
- Peruna
- Vettä
- Vesivärejä ja pensseli
- Veitsi

**Tee näin:**
- Leikkaa peruna halki ja tee puolikkaaseen haluamasi muotoinen “leimasin”. Haluamasi muodon tulisi siis olla kohokuvio. 
- Maalaa perunan leimattava kohta haluamallasi värillä
- Paina kuviot!
![Unknown image description. Check context for details.](https://static.wixstatic.com/media/07242a_705d5588b51f4a10b0b5dccacdadb729~mv2.png)
*Tavallisista palloista saa riemuikkaita joulupalloja piirtämällä kynällä päälle yksityiskohtia.*

### &nbsp;Kangaskassiin pakkaaminen
### 
Kuka sanoi, että lahjat täytyy aina pakata paperiin? Yhtä hyvin voi toimia myös itse ommeltu kankainen pussukka, kangaskassi, tai muu tekstiili, jota voi vielä myöhemmin käyttää. Näin et tule tuhlanneeksi ylimääräistä paperia, mutta saat lahjasi samalla kuitenkin piiloon. Myös kankaisen paketin koristeluun voi käyttää erilaisia nauhoja, rusetteja ja kortteja. Vain luovuus on rajana!

### Sanomalehti lahjapaperina

Lahjapaperin korvaaminen sanomalehdellä on sekä tyylikästä, että järkevää. Sanomalehteä ei tarvitse ostaa, jos kotiin tulee lehti, eikä se myöskään kuluta luontoa enempää. Toisin kuin lahjapaperin, sanomalehden voi kierrättää paperinkierrätyksessä. 

Sanomalehti muistuttaa lahjapaperia kaikin tavoin paitsi ulkonäöltään. Sanomalehti on täydellinen lapselle annettavaan lahjaan, sillä sitä saa repiä samoin kuin lahjapaperia. 

Sanomalehti antaa lahjalle kauniin rustiikkisen ja vaatimattoman ulkonäön. Paketista voi kuitenki tehdä krumeluurimman esimerkiksi valitsemalla lehdestä värikkäät sivut, lisäämällä pakettiin nättejä koristeita tai vaikka värittämällä sanomalehteä tusseilla. 

![Unknown image description. Check context for details.](https://static.wixstatic.com/media/07242a_88a75f24585d4acf82c3b4e4f7a658e4~mv2.png)
*Sanomalehteen pakkaaminen on vastuullinen vaihtoehto ja lopputulos on suloinen. Ehkä voisit pakata lahjan johonkin erityisen kiinnostavaan lehtijuttuun tai sivuun kaverisi suosikkiurheilijan haastattelusta? *






