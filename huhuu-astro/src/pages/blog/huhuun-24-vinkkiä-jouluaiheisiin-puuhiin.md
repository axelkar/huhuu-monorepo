---
title: "Huhuun 24 vinkkiä jouluaiheisiin puuhiin"
wixCategoryIds: ["60b9168bd82c40001577f948"]
slug: "huhuun-24-vinkkiä-jouluaiheisiin-puuhiin"
isPinned: false
isFeatured: false
timeToRead: 2
wixViewCount: 129
created: "2021-12-02T10:15:45.328Z"
published: "2021-12-14T11:41:22.381Z"
modified: "2021-12-14T11:41:22.381Z"
language: "en"
layout: "../../layouts/BlogPost.astro"
---

Joulukuussa on 24 päivää ennen jouluaattoa, joten jossain kohtaa tulee varmasti tylsää. Katso nämä vinkit niin saat hyviä ideoita mitä voisit tehdä. Ja hei! Vinkkejä on 24 eli vaikka joka päivälle uusi tekeminen jouluaattoon saakka!

---


![Unknown image description. Check context for details.](https://static.wixstatic.com/media/abd5f5_32c1966b76234dc7aa7c9dabb014cad3~mv2.jpg) <!-- Original name: emma_joulu_2.jpg -->
*Huhuun toimitus leipomassa pöllöpipareita.*


### 1.Kuuntele joulumusiikkia
### 
Tykkään ainakin itse kuunnella joululauluja, sillä ainakin omasta mielestäni se kohottaa joulutunnelmaa huomattavasti. Nykyään monella suositulla artistilla on myös omia joulubiisejä tai -albumeita.

### 2. Katso jouluelokuvia
### 
Jouluelokuvia on monia, joista valita. Löytyy vanhoja klassikoita, kuten yksin kotona, sekä uusia modernimpia versioita, kuten jouluprinssi.

### 3. Jos on lunta, mene pulkkamäkeen tai rakenna lumilinna
### 
Lumileikit ovat mukavia erityisesti kavereiden kanssa, sillä voitte esimerkiksi kisailla pulkkamäessä tai rakentaa jättimäisen lumilinnan.

### 4. Lumisotaa lumipalloilla

Lumisota on hauskaa. Muista vain tarkistaa, ettet heitä jäisiä lumipalloja muihin, sillä ne sattuvat ikävästi.

### 5. Joulukorttien askartelu sukulaisille tai kavereille

Itsetehty kortti on aina kivempi kuin kaupan valmiskortti, eikö niin?

### 6. Lahjojen tekeminen ystäville 

On monia eri lahjoja, joita voit tehdä itse, kuten kuusenkoriste tai rannekoru. Minkä sinä tekisit mieluiten?

### 7.Jouluisten herkkujen leipominen

Joulutortut ja piparit ovat todella hyviä!

### 8. Jouluostoksilla käyminen

Jos et ole askartelijatyyppiä, voit ostaa lahjat muille, ja vaikka rentouttavan kasvomaskin, jolla voit hemmotella itseäsi.

### 9. Käy hiihtämässä

Murtomaahiihto on todella suosittua ja latujakin löytyy monesta eri paikasta.

### 10. Laskettelemassa käyminen

Jos tykkäät vauhdista ja vähän intensiivisemmästä menosta, laskettelu on taatusti sinun lajisi. Miten olisi lumilauta? Vai otatko kenties sukset?

### 11. Luistelu kavereiden tai perheen kanssa

Luistellessa tuntuu aivan kuin lentäisi ja kaikkihan nyt ovat ainakin joskus halunneet lentää. Jos luistelu sujuu sinulta jo hyvin, voit alkaa harjoittelemaan joitakin luistelutemppuja.

### 12. Lämpimän kaakaon tai teen juominen peiton alla

Paras asia pitkän päivän jälkeen on lämmin juoma peiton alla. Siitä tulee niin rentoutunut olo, että tuntuu kuin kaikki stressi katoaisi hetkeksi.

### 13. Pukeutuminen tontuksi, tai muuten jouluiseen asuun

Pukeutuminen erilaisiin jouluisiin asuihin on hyvä tapa virittäytyä joulun tunnelmaan.

### 14. Mene ulos ottamaan valokuvia

Talvella ulkona on erityisen kaunista ja ottamalla valokuvia voit saada maisemista kauniita muistoja itsellesi.

### 15. Talon tai huoneen koristelu jouluiseksi

Joulufiilis kasvaa, kun ympäristökin on koristeltu jouluiseen tunnelmaan.

### 16. Kävely ulkona luonnossa

Kun kävelet talvella ulkona, voit nähdä tai kuulla kauniita asioita, esimerkiksi talitinttien laulun.

### 17. Joulumarkkinoilla käyminen

Joulumarkkinoilla käyminen korostaa vanhaa perinteistä joulun tunnelmaa, joten se voi olla mukavaa esimerkiksi erityisesti vanhempien tai isovanhempien kanssa.

### 18. Joulukirkkoon meneminen

Jos haluat laulaa joululauluja tai tykkäät käydä kirkossa, hyvä idea on mennä perinteiseen joulukirkkoon.

### 19. Joululaulujen laulaminen ja soittaminen

Joululaulujen laulaminen ja soittaminen on hauskaa sinulle ja kuuntelijoille (jos sellaisia on) ja ne kehittävät myös muistiasi ja keskittymiskykyäsi.

### 20. Etsi todisteita joulupukin olemassaolosta tai ”joulumaasta”

Jos tykkäät todistella asioita voit etsiä todisteita, jotka voisivat viitata joulupukin tai joulumaan olemassaoloon. Tämä olisi hauskaa esimerkiksi pikkusisarusten tai pienten sukulaisten kanssa.

### 21. Käy joulusaunassa ja avannossa tai lumessa

Joulusauna on hyvin perinteinen suomalainen jouluaktiviteetti, johon kuuluu usein myös avantouinti tai lumessa kieriminen.

### 22. Tanssi joulumusiikin tahtiin

Jos laulaminen tai soittaminen eivät ole sinun juttusi, voit kokeilla tanssimista. Se on luova ja vapauttava tapa ilmaista joulufiilistäsi.

### 24. Juhli joulua

Jouluaattona voit tietysti juhlia joulua vaikka perheen kesken tai sitten isommalla porukalla. Joulu on yhdessäolon ja sopusoinnun aikaa, joten muista olla kiltti ja kunnioittaa lähimmäisiäsi.


![Unknown image description. Check context for details.](https://static.wixstatic.com/media/abd5f5_adbbda7a77664d388eb488ba9fdcff72~mv2.jpg) <!-- Original name: emma_joulu_3.jpg -->
*Hyvää joulunodotusta!*


---


**Teksti: Emma Hartikainen ja Varvara Diachkova**
**Kuvat: Ilmari Marjamäki**

