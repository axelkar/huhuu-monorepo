---
title: "Uskollinen tyylilleen, eli itselleen"
wixCategoryIds: []
slug: "uskollinen-tyylilleen-eli-itselleen"
isPinned: false
isFeatured: false
timeToRead: 5
wixViewCount: 473
created: "2021-03-17T16:19:24.230Z"
published: "2021-03-17T17:35:12.951Z"
modified: "2021-03-17T16:19:24.230Z"
language: "en"
layout: "../../layouts/BlogPost.astro"
---
*On mielenkiintoista pohtia, miten erilainen suhde ihmisillä on omaan tyyliinsä. Yhdelle tyyli saattaa olla väylä jopa yhteiskunnalliseen vaikuttamiseen, ja toinen taas pukeutuu lähinnä vain pukeutuakseen. Kenties vielä olennaisempaa on kuitenkin se, onko oma tyyli -tai tyylittömyys- nykypäivänä enää valinta? Toisin sanoen voiko ihminen rauhassa päättää, millainen ja minkä kokoinen osa tyyli on hänen identiteettiään? *
---
Tammikuiseen Forms -kyselyyn tyylistä vastasi yhteensä 65 ihmistä. Kyselyn tarkoituksena oli selvittää, millaista tyyliä ksykkiläiset kokevat lähiten edustavansa. Annetuista kategorioista eniten ääniä saivat thriftstore chic (25%), business casual (21.7%), sekä street (11.7%).Yksittäisiä mainintoja saivat esimerkiksi. e-girl, gym*, *kirppari-idiootti, cottage core ja classy. Itse kirjoitetuissa vaihtoehdoissa vastattiin usein eri tyylien sekoituksia, kuten business casualin ja streetin, sekä streetin ja light academian yhdistelmiä. Vastaukset kielivät siis tyylin hajanaisuudesta paitsi eri opiskelijoiden välillä, myös jokaisen omassa pukeutumisessa.

Yhtä lailla moni vastanneista koki, ettei heillä varsinaisesti ole tyyliä. Erään tällaisen vastauksen jäljessä oli suruemoji, kun taas toisessa vastauksessa asia ilmaistiin jo selkeästi letkeämmin: “Ei mitään tyyliä. Heitän päälle ekat vaatteet jotka osuu käsiin”.&nbsp;

Tyylikyselyn ohella haastattelin kolmea ksykkiläistä, jotka kertoivat syvemmin omasta tyylistään, sekä suhteestaan omaan tyyliinsä.&nbsp;

### Haastattelussa
### 
### Onni Aura
![Unknown image description. Check context for details.](https://static.wixstatic.com/media/18093e_2b65f25a189d4ea49cd52cc1b37a13e3~mv2.png)
<span style="textAlignment:center;">Tyylin tulee olla ennen kaikkea käytännöllistä.</span>
<span style="textAlignment:center;"></span>
**Ikä**
16

**Luokka**
20D

**Kuvaile tyyliäsi kolmella sanalla**
Ruutuja, harmaat, farkut.

**Kategorisoitko sun tyylin johonkin tiettyyn suuntaukseen?**
Vastaa lähiten lumberjack -tyyliä.
![Unknown image description. Check context for details.](https://static.wixstatic.com/media/18093e_87608b4d54fc4a4f9c0a3eb9fdb1439d~mv2.png)
<span style="textAlignment:center;">Onni saa pukeutumiseensa inspiraatiota metsätöiden charmista.&nbsp;</span>
<span style="textAlignment:center;"></span>
**Mikä merkitys tyylillä ja pukeutumisella on sulle?**
Tyylin tulee olla käytännöllistä ja toimivaa.

**Mistä hankit sun vaatteita?**
Ostan uusia vaatteita harvoin. Farkkuja ostan oikeastaan melkein mistä tahansa. Kuvan ruutupaita on Varustelekasta ja farkut Veljekset Keskisen Kyläkaupasta.

**Mistä saat inspiraatiota sun tyyliin? Onko sulla tyyli-ikoneja?**
Ei ketään tiettyjä henkilöitä. Pukeutumistani inspiroi metsätöiden charmi.

**Käytetyin vaatekappale**
Harmaat farkut, sillä ne sopii moneen yläosaan.

**Vinkki talvipukeutumiseen**
Kerrospukeutuminen, sekä pitkien kalsareiden ja villasukkien käyttö.

**Millaisia asusteita tykkäät käyttää?**
Pipoa ja hanskoja.

**Entä millaisia kenkiä?**
Sellaisia, jotka on hyvät jalassa
![Unknown image description. Check context for details.](https://static.wixstatic.com/media/18093e_91eaf7928a90416ba0802219ecaf4600~mv2.png)
<span style="textAlignment:center;">&nbsp;Halonhakkuussa.&nbsp;</span>

**Koetko, että kampaus, kynnet tai meikki on myös osa sun tyyliä?**
Lakkaan joskus kynsiäni mustiksi, mutta hiuksiin en niin kiinnitä huomiota.

**Ootko kokenu et ihmiset tekis susta oletuksia sun tyylin perusteella?**
Ei tietääkseni.&nbsp;

**Mitkä on sun tyylin kulmakiviä?**
Ruutuflanelli ja farkut. Lisäksi erilaiset kengät ja pipot, jotka määräytyvät farkkujen mukaan.&nbsp;

**Oletko tällä hetkellä tyytyväinen sun tyyliin? Oletko ikinä kokenut paineita sun tyyliin liittyen?**
Oon hyvin tyytyväinen tyyliini. En ota paineita pukeutumisesta, mutta tietysti haluan pitää tyylin kaupunkiolosuhteisiin soveltuvana.&nbsp;

**Onko sun oma tyyli ollut aina selkeä sulle, vai ootko kokeillut monia erilaisia tyylejä?**
Viimeiset 5 vuotta mun tyyli on ollut aika selvä. Oon kuitenkin kokeillut aiemmin farkuttomia tyylejä, sillä farkut on monesti hieman epämukavia.

**Ajatteletko, että tyylin pitäis olla selvärajainen?**
En välttämättä. Tyylin päätarkoitus on olla käytännöllinen, ja ulkonäkö on vain bonusta.

![Unknown image description. Check context for details.](https://static.wixstatic.com/media/18093e_e26d505b3e3d442f82c8c7e7b696327f~mv2.png)
<span style="textAlignment:center;">Onni neuvoo etsimään vaatteita, jotka tuntuvat itselle hyvältä.&nbsp;</span>

**Vinkkejä oman tyylin löytämiseen**
Etsi hyvältä tuntuvia vaatteita ja jatka niiden pitämistä.

### Haastattelussa
### Ella Stockmanns
### 
![Unknown image description. Check context for details.](https://static.wixstatic.com/media/18093e_a4f2c93822b34be3bdf4449502faa8cb~mv2.jpg)
<span style="textAlignment:center;">Tyyli luo hyvän ja voimaantuneen olon.&nbsp;</span>

**Ikä**
17

**Luokka**
19D

**Kuvaile tyyliäsi kolmella sanalla**
Vaihteleva, oversized, leikittelevä.

**Kategorisoitko sun tyylin johonkin tiettyyn suuntaukseen?**
En oikeastaan.

**Mikä merkitys tyylillä ja pukeutumisella on sulle?**
Tyyli luo hyvän ja voimaantuneen olon, vaikuttaen siten myös mielialaan. Samalla myös oma mieliala vaikuttaa asun valintaan.

**Mistä hankit sun vaatteita?**
Osan saan perheenjäseniltä, ja muuten ostan vaatteita netistä tai ketjuvaateliikkeistä.Koitan kuitenkin vähentää uusien vaatteiden ostamista.

**Mistä saat inspiraatiota sun tyyliin? Onko sulla tyyli-ikoneja?**
Saan inspiraatiota netistä, esim. joiltain julkkiksilta ja fashion weekin kaltaisista muotitapahtumista.

![Unknown image description. Check context for details.](https://static.wixstatic.com/media/18093e_b2d6858cac884f81a6b9ca6671638837~mv2.jpg)
<span style="textAlignment:center;">&nbsp;Joidenkin silmiin techwear näyttää uhkaavalta.</span>
<span style="textAlignment:center;"></span>
**Käytetyin vaatekappale**
Pitkähihainen raitapaita, joissa on mustia ja tummansinisiä raitoja.

**Vinkki talvipukeutumiseen**
Kerrospukeutuminen. Esim. jos ei omista itsessään lämpimiä housuja, kannattaa laittaa kahdet housut päällekkäin.&nbsp;

**Millaisia asusteita tykkäät käyttää?**
Sormuksia, kaulakoruja ja joskus rannekoruja. Muuten vöitä, laukkuja, sekä&nbsp;
harnesseja.

![Unknown image description. Check context for details.](https://static.wixstatic.com/media/18093e_dcea1f94c786465099f381a448d440dc~mv2.jpg)
<span style="textAlignment:center;">Yksityiskohtia.&nbsp;</span>

**Entä millaisia kenkiä?**
Korkkareita ja platform -kenkiä.

**Koetko, että kampaus, kynnet tai meikki on myös osa sun tyyliä?**
Joo, koen.&nbsp;

**Ootko kokenu et ihmiset tekis susta oletuksia sun tyylin perusteella?**
Pidän techwearia. Mul on esim. yksi liivi, jota pitäessäni monet ihmiset saattaa karttaa mua, koska niiden silmiin se näyttää uhkaavalta.

**Mitkä on sun tyylin kulmakiviä?**
Väljät housut, minihameet ja oversized paidat.

**Oletko tällä hetkellä tyytyväinen sun tyyliin? Oletko ikinä kokenut paineita sun tyyliin liittyen?**
Oon aikalailla tyytyväinen tyyliini, vähän vaan epävarmuutta sen kehittelyn suhteen. En koe paineita mun tyylistä.&nbsp;

**Onko sun oma tyyli ollut aina selkeä sulle, vai ootko kokeillut monia erilaisia tyylejä?**
Mun tyyli on vaihdellut tosi paljon. Pienenä mul oli tosi erikoinen tyyli, sillä mun asujen oli aina oltava yhdenvärisiä, esim. punaisen paidan kaverina piti olla punaiset housut. Joskus kuljin trendien mukana, ja yhdessä vaiheessa taas en oikein panostanut pukeutumiseen. Viimevuosina oon etsiskellyt tyyliäni.

![Unknown image description. Check context for details.](https://static.wixstatic.com/media/18093e_88aacf2a7ed74447bc33690510c0e489~mv2.jpg)
<span style="textAlignment:center;">Uutta tyyliä rakentaessa voi yrittää soveltaa vanhan tyyliä sen osana.&nbsp;</span>

**Ajatteletko, että tyylin pitäis olla selvärajainen?**
En.&nbsp;

**Vinkkejä oman tyylin löytämiseen**
Netin ja erilaisten sovellusten, kuten Pinterestiin, käyttö. Niistä löytää helposti ideoita, joista voi koota kollaasin. Uutta tyyliä suunnitellessa voi myös miettiä, pystyykö valmiiksi omistamiaan vaatteita soveltamaan jotenkin sen osana.&nbsp;

### Haastattelussa
### Astrid Lehto
### 
![Unknown image description. Check context for details.](https://static.wixstatic.com/media/18093e_e409dfd05e464bb899464cfa7a6a2748~mv2.jpg)
<span style="textAlignment:center;">Haluan asujeni edustavan mua.&nbsp;</span>
<span style="textAlignment:center;"></span>
**Ikä**
17

**Luokka**
19E

**Kuvaile tyyliäsi kolmella sanalla**
Vaihteleva, hippimäinen, nostalginen.

**Kategorisoitko sun tyylin johonkin tiettyyn suuntaukseen?**
Otan inspiraatiota monista eri muotisuuntauksista.

**Mikä merkitys tyylillä ja pukeutumisella on sulle?**
Tykkään ilmaista itseäni sekä luovuuttani pukeutumiseni kautta, ja haluan asujeni edustavan mua.&nbsp;

**Mistä hankit sun vaatteita?**
Nykyään enimmäkseen kirppareilta. Usein myös lainaan vaatteita mun äidiltä, siskolta ja joskus myös isältä.&nbsp;

![Unknown image description. Check context for details.](https://static.wixstatic.com/media/18093e_af2be7d8a96e472d864e8acee436781a~mv2.jpg)
<span style="textAlignment:center;">&nbsp;Inspiraatiota tyyliin voi löytää muodin ulkopuoleltakin.&nbsp;</span>
<span style="textAlignment:center;"></span>
**Mistä saat inspiraatiota sun tyyliin? Onko sulla tyyli-ikoneja?**
Seuraan lähinnä vanhoja muotisuuntauksia, ja saan inspiraatiota melkein kaikilta 70- ja 2000-luvun välisilta aikakausilta. Joinain päivinä yritän pukeutua tietyn aikakauden mukaan, kun taas toisena päivänä pidän jotain täysin erilaista. Ihailen isäni tyyliä 90 -luvulla, vaikken välttämättä itse haluaisikaan pukeutua samalla lailla.

**Käytetyin vaatekappale**
Varmaan mun äidin takki. Käytän paljon myös tiettyjä farkkuja ja yhtä pitsimekkoa.&nbsp;

**Vinkki talvipukeutumiseen**
Rehellisesti pidän paljon samoja vaatteita vuoden ympäri. Yhtenä asiana käytän kuitenkin sukkahousuja mun farkkujen alla.

**Millaisia asusteita tykkäät käyttää?**
Tykkään kaula- ja korvakoruista, esim. tällä hetkellä pidän yllä mun lempikorviksia. Mul on myös lävistyksiä, jos ne lasketaan asusteiksi.&nbsp;

![Unknown image description. Check context for details.](https://static.wixstatic.com/media/18093e_f44d875c17df400d9bf026780402362d~mv2.jpg)
<span style="textAlignment:center;">Astrid tykkää yhdistellä asuissaan pehmeyttä ja raskautta.</span>

**Entä millaisia kenkiä?**
Mun ehdottomia lemppareita on kaikenlaiset platform*- *kengät. Tykkään tosi paljon myös mun Martenseista, ja pidän niitä lähes joka päivä.&nbsp;

**Koetko, että kampaus, kynnet tai meikki on myös osa sun tyyliä?**
Hiuksista en tiedä, sillä ne tekee mun tahdon mukaan noin 10% ajasta. Meikin koitan usein saada täsmäämään mun asun tunnelmaan, esim. tummempien asujen kanssa teen monesti tummanpuhuvan meikinkin.

**Ootko kokenu et ihmiset tekis susta oletuksia sun tyylin perusteella?**
Ehkä. Tiedän itsekin tekeväni positiivisia oletuksia mun lailla pukeutuvista ihmisistä, ja toivoisin et ne tekis mustakin samanlaisia oletuksia.

**Mitkä on sun tyylin kulmakiviä?**
Tykkään yhdistellä pehmeämpiä sekä raskaampia vaatteita, niin että kumpikin korostaa toistaan. Saatan pitää esim. röyhelöhametta ja bändipaitaa yhdessä.

![Unknown image description. Check context for details.](https://static.wixstatic.com/media/18093e_146e366a4a064aa2abdcb5d1f607a83f~mv2.jpg)
<span style="textAlignment:center;">Eri aikakausilta.&nbsp;</span>

**Oletko tällä hetkellä tyytyväinen sun tyyliin? Oletko ikinä kokenut paineita sun tyyliin liittyen?**
Tällä hetkellä oon aika tyytyväinen mun tyylin suhteen, mutta usein tuntuu etten tiedä mitä haluan tehdä tyylilläni. Joskus kurkistan mun vaatekaappiin, ja samat vaatteet josta olin vielä eilen fiiliksissä tuntuukin yhtäkkiä siltä, etten haluaisi pitää niitä enää koskaan. Pian oon kuitenkin taas uudestaan iloinen asustani.&nbsp;

Ennen halusin mun tyylin muistuttavan toisten tyylejä. Nykyään taas synnytän itselleni paineita siitä, että haluun pukeutua hyvin ja mietitysti. En kuitenkaan välitä itselähtöisistä paineista, sillä niiden avulla teen omannäköisiä asuvalintoja, mitkä puolestaan nostattaa mun mielialaa koko päivän ajaksi.

**Onko sun oma tyyli ollut aina selkeä sulle, vai ootko kokeillut monia erilaisia tyylejä?**
Mun tyyli vaihtelee koko ajan. Koitan vältellä trendien seuraamista, mutta koen aina alitajuntaisesti seuraavani niitä, mikä turhauttaa mua tosi paljon. Haluaisin mieluummin mennä mun oman estetiikan mukaan.&nbsp;

Oon mennyt aika monen vaiheen läpi mun tyylin kanssa, mutta tällä hetkellä oon aika tyytyväinen mun pukeutumiseen. Mut tekee iloiseksi etenkin se, että mun asut ei pyri suoraan edustamaan feminiinisyyttä tai maskuliinisuutta.&nbsp;

![Unknown image description. Check context for details.](https://static.wixstatic.com/media/18093e_95b581c07f294908984c7130720a422b~mv2.jpg)
<span style="textAlignment:center;">Useimmiten ihmiset vaihtelee tyylejään vain itsensä vuoksi.&nbsp;</span>

**Ajatteletko, että tyylin pitäis olla selvärajainen?**
Ihmisten pitäisi saada seurata sitä, mitä he itse haluavat. Monesti ajatellaan, että erilaisesti pukeutuvat ihmiset yrittävät erottua massasta ja saada huomiota, mutta useimmiten ihmiset haluavat kokeilla ja vaihdella tyylejään ihan vain itsensä vuoksi.&nbsp;

**Vinkkejä oman tyylin löytämiseen**
Kannattaa kerryttää inspiraatiota asioista, joista itse tykkää, kunhan samalla kunnioittaa toisten tyylejä. Inspiraation ei tarvitse tulla suoraan mistään muotisuuntauksesta, vaan sitä voi saada esimerkiksi tykkäämästään sarjasta tai kuuntelemansa bändin fanituotteista.&nbsp;

Voi olla, että tyylistä on kasvanut jopa pakollinen osa nykyihmisen ulosantia. Toisin sanoen jos joku ei liiemmin välitä tyylistään tai panosta siihen, sekin saatetaan nähdä tietynlaisen tyylin tavoittelemisena. Tästä huolimatta haastateltavien vastauksista kumpusi kuitenkin lohdullinen sanoma: Ollakseen uskollinen tyylilleen, ihmisen tulee olla uskollinen itselleen. Tyylin ei tarvitse olla suoraan minkäänlainen, tärkeintä, että pukeutuu vaatteisiin joista nauttii, ja pukeutuu niihin itseään varten.&nbsp;

---
Teksti: Hilla Lindroth
Kuvat: Onni Aura, Hilla Lindroth

