---
title: "Huhuun parhaat kesätekemisvinkit "
wixCategoryIds: ["60b90ee4f41d87001569f427","60b9168bd82c40001577f948"]
slug: "huhuun-parhaat-kesätekemisvinkit"
isPinned: false
isFeatured: false
timeToRead: 4
wixViewCount: 198
created: "2021-06-03T14:21:46.827Z"
published: "2021-06-04T07:53:00.000Z"
modified: "2021-06-03T14:21:46.827Z"
language: "en"
layout: "../../layouts/BlogPost.astro"
---
<span style="textAlignment:left;">*Pilasiko korona kesälomasuunnitelmasi? Kaipaatko jotakin aktiviteettia kesääsi ainaisen kotona makaamisen tilalle? Huhuu listasi Helsingin parhaat kesätekemis- sekä paikkaideat, jotka ovat kaiken lisäksi korona- ja opiskelijabudjettiystävällisiä. *</span>
---

### Lammassaari
### 
Jos pidät retkeilystä ja patikoinnista etkä halua sitä varten lähteä pääkaupunkiseudun ulkopuolelle, Lammassaari on erinomainen valinta! Lammassaari sijaitsee Viikissä Vanhankaupunginkoskella, Arabianrannan läheisyydessä. Saarta kiertää pitkospuureitti, joka alkaa Pornaistenniemeltä. Retkelle voi lähteä kaveriporukan tai perheen kanssa, mutta patikoiminen voi olla myös todella rentouttavaa ja vapauttavaa yksinäänkin.&nbsp;

### Telttailu
### 
Telttailu on myös hyvin tyypillinen kesäaktiviteetti. Usein ajatellaan, että telttaretkelle tulisi lähteä pitkän matkan päähän metsään tai muualle luonnon keskelle. Telttailu onnistuu kuitenkin hienosti jopa omalla takapihalla! Pystytä teltta kaverin tai vaikka oman sisaruksen kanssa ja ota mukaan esimerkiksi lautapelejä tai jotakin muuta tekemistä. Ulkona nukkuminen tekee mistä tahansa illasta erikoisen ja ikimuistoisen.

### Suomenlinna
### 
![Unknown image description. Check context for details.](https://static.wixstatic.com/media/1a23b9_8f08b3f08e7e45e1b87f34f778592eeb~mv2.jpg) <!-- Original name: suomenlinna3.jpg -->

Suomenlinna, yksi Suomen suosituimmista matkailukohteista, on perinteinen helsinkiläinen kesäpaikka, josta löytyy laaja valikoima tekemistä. Saarille pääsee Kauppatorilta lähtevällä lautalla ja perille päästessä voi liikkua kävellen tai polkupyörällä. Saarelta löytyy niin museoita kuin pimeitä tunneleitakin, joissa seikkailla. Suomenlinna on täynnä kiinnostavaa nähtävää. Paikan historiallisen puolen lisäksi kannattaa käydä kurkkaamassa muun muassa Suomenlinnan uimaranta.&nbsp;

### Haasta itsesi
### 
Kesäloma on erinomainen mahdollisuus kokeilla uusia asioita. Kun ajatusten ei tarvitse jatkuvasti pyöriä koulutehtävien ympärillä, voi itseään haastaa jollakin muulla tavalla. Itsensä haastaminen voi tapahtua millä tavalla tahansa: juokse puolimaraton, tee pitkä pyöräretki, opettele uusi kieli tai soittamaan uutta soitinta… Vaihtoehtoja on lukematon määrä!

### Kansalaistori
### 
![Unknown image description. Check context for details.](https://static.wixstatic.com/media/1a23b9_c568a24146a74628ab0e846b855991b6~mv2.jpg) <!-- Original name: oodiaukio3ver2.jpg -->

Kansalaistori – löytyykö Helsingistä koreampaa paikkaa? Oodin keskuskirjaston äärellä voit esimerkiksi pelata korista tai muuten vain seurailla maailman menoa. Oodin kentältä löydät varmasti seuraa peleihin. Jos olet oikea onnenmyyrä, voit kuulla banjoja soimassa Oodin äärellä. Jos koris ottaa nuppiin, voit talsia jäätelökioskille puputtamaan jäätelöä muutaman sadan metrin päähän. Myös Töölönlahti on lähellä SUP-lautavuokraamoineen.&nbsp;

### Roskien kerääminen
### 
Mikäli haluat kesätekemistä, joka on ympäristölle hyväksi, nappaa mukaan roskapusseja, kumihanskat ja hyvää musiikkia. Suunnista alueelle, jossa olet nähnyt paljon roskia ja auta luontoa vihertämään ilman tupakantumppeja, karkkikääreitä tai käytettyjä kasvomaskeja. Houkuttele kaverisi mukaan, sillä kaksin tai porukassa siivoaminen käy nopeammin ja mukavammin. Tehdyn urakan jälkeen omaa aikaansaannostaan voi katsella ylpeänä ja toivoa, ettei paikka olisi taas heti seuraavana päivänä roskan peitossa.&nbsp;

### Eiranranta

![Unknown image description. Check context for details.](https://static.wixstatic.com/media/1a23b9_3d215bf323954be2a646936a2394565f~mv2.jpg) <!-- Original name: eira3ver2.jpg -->

Eiranranta on erinomainen paikka viettää rentoa kesäpäivää. Veden äärellä on hyvät mahdollisuudet päiväkävelyille tai vaikka piknikille. Tänne voi myös suunnata pelkästään ihastelemaan merimaisemaa ja nauttimaan auringosta.

### Kirppistely
### 
Kesällä kirppari-intoilijat voivat UFF:ien ja kierrätyskeskusten lisäksi suunnata aarteenetsintään tai myymään itse ulkoilmakirpputoreille. Hietalahden torilla toimivalla kirpputorilla on myyjiä sekä arkisin että viikonloppuisin. Myyntipaikan varaus maksaa arkisin 15€ ja viikonloppuisin 27€. Vallilan Dallapénpuistossa sijaitseva Aleksis Kiven kadun kirppis taas on auki sunnuntaipäivisin, ja siellä myyminen on ilmaista eikä edellytä edes ajanvarausta. Tunnelma Dallapénpuistossa aurinkoisena kesäsunnuntaina on niin lämmin ja yhteisöllinen, että melkein unohtaa olevansa Suomessa. Näiltä kirpputoreilta voi tehdä mahtavia löytöjä pikkurahalla, mutta vaikkei eteen sattuisikaan mitään omaa silmää miellyttävää, on pelkkä ympäriinsä käyskentelykin mukavaa puuhaa.&nbsp;

### Taidemuseot
### 
![Unknown image description. Check context for details.](https://static.wixstatic.com/media/1a23b9_1ddc7622864942da97b70910dacc028d~mv2.jpg) <!-- Original name: ham1.jpg -->

Helsingistä löytyy monia taidemuseoita, joihin alle 18-vuotiaat pääsevät täysin ilmaiseksi! Vaikka olisit vakuuttunut siitä, ettet ole taiteen ystävä,   suosittelemme vahvasti antamaan näille museoille mahdollisuuden vaikkapa sateisena päivänä. Seuraavana esiteltyjen museoiden lisäksi Helsingistä löytyy lukuisia muitakin taidemuseoita, joihin kannattaa tutustua itsenäisesti, mikäli taide kiinnostaa.&nbsp;
Rajoituksista johtuen joihinkin museoista tulee ostaa lippu ennakkoon tai ne ovat auki tavallisesta poikkeavasti. Kun vierailua suunnittelee, kannattaa museon nettisivut käydä tarkistamassa ennen taiteen syleilyyn ryntäämistä.&nbsp;


**Ateneum**

Kuvataidemuseo Ateneumissa pyörii parhaillaan suomalaisten klassikkojen näyttelyn lisäksi Venäjän kuuluisimman taidemaalarin Ilja Repinin näyttely. Vaikka ikivanhat, pölyiset maalaukset eivät kuulostaisi houkuttelevalta idealta, saattavat ne myös yllättää positiivisesti. Jos ei muuta, lisää taiteen tuntemus ainakin yleissivistystä.&nbsp;
Liput: 0€/17€/19€

**Amos Rex**

Perinteisestä taidemuseosta poikkeavassa Amos Rexissä on tällä hetkellä esillä kolme näyttelyä: moniaistinen ja interaktiivinen *Blick*,  kulutuskulttuuria ja rinnakkaistodellisuuksia käsittelevä studionäyttely *Between us* sekä Sigurd Frosteruksen 1900-luvun alkupuolen kokoelmaripustus.&nbsp;
Liput: 0€/5€/15€

**HAM**

HAM:issa voi nauttia neljästä erilaisesta näyttelystä. Esillä ovat näyttelyt *Lallukka – Elämää taiteilijakodissa*, esineiden olemusten esiin tuomista kuvaava *Valkoinen kaari*, Tove Janssonin taidetta sekä kahden väripinnan tapaamisia tutkiva *Passage*.&nbsp;
Liput: 0€/10€/12€

*Lippujen hinnat muodossa alle 18v/opiskelijat/aikuiset. Pääsylipun saa ostettua opiskelijahinnalla, kun ottaa todistukseksi mukaan opiskelijakortin.*


### Eksytä itsesi

Koronan takia kovin moni meistä ei ole päässyt matkustamaan viimeisen vuoden aikana. Pääkaupunkiseudullakin löytyy kaikille varmasti jotain uutta ja mahtavaa nähtävää. Hyppää siis ensimmäiseen tulevaan bussiin tai muuhun kulkupeliin ja matkusta, kunnes et tiedä ollenkaan missä olet. Voit matkan aikana luottaa Aku Ankasta tuttuun höpsismiin: heitä kolikkoa ja anna sen päättää suuntasi.&nbsp;
OBS! Kannattaa toki ottaa puhelin mukaan, jotta löydät päivän jälkeen kotiin. Myöskään kaveri, jonka kanssa turista koko reissun ajan, ei olisi pahitteeksi.&nbsp;

### Redin puistokansi Bryga
### 
![Unknown image description. Check context for details.](https://static.wixstatic.com/media/1a23b9_e24841db1c274799822f78a382943115~mv2.jpg) <!-- Original name: redikattoitäver2.jpg -->

Jos kaipaat uudenlaista paikkaa piknikille, ylppäreihin lukemiselle tai ihan vain oleskelulle, Redin katolla sijaitseva puistokansi Bryga on oivallinen vaihtoehto. Katolta löytyy mm. piknikpöytiä, aurinkotuoleja sekä ruohoalueita, ja siellä on riittävästi tilaa paeta puiston leikkikentällä kiljuvien lasten ääniä. Lasikaiteiden yli voi katsella kaupunkia, ja katolta näkeekin Helsingin perukoille asti. Käy hakemassa eväät Redin K-Supermarketista ja suuntaa katolle pyörällä, portaiden kautta tai hissillä.&nbsp;
### 
### Mustikkamaa
### 
Mustikkamaan rannalla on tilaa palvoa aurinkoa, vaikka aurinko porottaisi kuinka kuumasti tahansa. Mikäli suuntasi käy rannalle, on aurinkorasva hyvä muistaa ottaa mukaan. Rannalla hengaillessa saattaa hyvällä tuurilla myös törmätä koulusta tuttuihin kasvoihin. Uimaranta ei kuitenkaan ole saaren ainoa mainitsemisen arvoinen paikka: Mustikkamaan ja Kalasataman yhdistävältä Isoisänsillalta on näkymät Tuomiokirkolle asti.

Huhuu haastaa sinut kokeilemaan mahdollisimman montaa listaamistamme paikoista ja tekemisistä kesäloman aikana. Kirjaa tuloksesi kesän lopussa Huhuun ig:n kohokohdista löytyvään summer bucket list -bingoon!

---

**Teksti:** Peppi Särkelä, Loviisa Pursiainen ja Aatos Ämmälahti
**Kuvat:** Essi Savonius ja Emma Lampen-Smith



