---
title: "Mitä teet lukion jälkeen?"
wixCategoryIds: ["5f80417e596b6b00171783ac","5f80417e596b6b00171783ad","5f90588e95d3ba00172ad6e7"]
slug: "mitä-teet-lukion-jälkeen"
isPinned: false
isFeatured: false
timeToRead: 2
wixViewCount: 364
created: "2021-01-26T21:10:42.076Z"
published: "2021-01-26T21:26:29.120Z"
modified: "2021-01-26T21:10:42.076Z"
language: "en"
layout: "../../layouts/BlogPost.astro"
---
Lukiossa jatko-opiskelu on teema, joka on läsnä joka hetkessä. Melkein joka kurssin alussa kuulee kuuluisat sanat: “Tätä tarvitsette sitten YO-kirjoituksissa”, tai “Tällä aineella pääsette pitkälle lukion jälkeen”. Tämän takia monilla lukiolaisilla on paineita jo ykkösvuoden alussa löytää itseään kiinnostava ala, useimmiten yliopistosta. Lukiolaisia yritetään samalla kuitenkin muistuttaa, ettei saisi opiskella pelkästään kokeita ja nimenomaan kirjoituksia varten. Elämää varten opiskelu tehdään meille kuitenkin erittäin vaikeaksi.&nbsp;

Monet tulevat lukioon, koska sen on tarkoitus antaa lisäaikaa ja ideoita tulevaisuuden suunnitteluun. Huhuu haastatteli muutamaa KSYK:in oppilasta eri vuosiluokilta heidän jatko-opintounelmistaan ja vastauksia tuli laidasta laitaan.&nbsp;

## Annika Lappalainen

Annika käy lukion ensimmäistä vuotta TT-linjalla. Hän on ajatellut hakevansa lukion jälkeen yliopistoon kemian alalle Briteissä tai Kanadassa, jonka jälkeen häntä kiinnostaisi toimia opettajana lukioissa, tai yliopistoissa. Annika tekee kurssivalintansa kirjoittamiensa aineiden perusteella.

**Mitä Annika kirjoittaa?**
![Unknown image description. Check context for details.](https://static.wixstatic.com/media/2da4fc_9a3afbed28ce49a1b505f9af993a88f2~mv2.png) <!-- Original name: 2da4fc_66cea9b00f4c4ce38952261f1a29528e~mv2.png -->

## Eliel Lee

Eliel käy lukion ensimmäistä vuotta enkkulinjalla. Hän pyrkii lukion jälkeen suomalaiseen yliopistoon, mutta mitään tiettyä alaa ei ole vielä mielessä. Elielillä ei ole unelma-ammattia, mutta hän on kiinnostunut viihteen tekemisestä ja miettii menevänsä viihdealalle, joko tekemään omia projekteja, tai olemaan osana suurempaa tuotantoa. Viihdealalle suuntautuminen on ollut hänellä mielessä jo seitsemänneltä luokalta lähtien, jolloin hän aloitti ystäviensä kanssa videokuvaamisen ja eri videoprojektien ideoimisen. Eliel ei ole tarkemmin suunnitellut kurssivalintojaan, vaan hän valitsee kursseja täysin mielenkiintojensa mukaan. Eliel ei myöskään ole vielä varma mitä aineita aikoo kirjoittaa.'

**Mitä Eliel kirjoittaa?**


![Unknown image description. Check context for details.](https://static.wixstatic.com/media/2da4fc_7fed4eb455764f1888a75e0523e2afae~mv2.png)

## Annuliina (Ansku) Hirvonen
## 

Annuliina on tällä hetkellä Yhdysvalloissa vaihdossa. Hän aloittaa syksyllä lukion toisen vuoden enkkulinjalla. Ansku tähtää lääkikseen. Hänen unelma-ammattinsa on akuuttilääkäri. Tiettyä opiskelupaikkaa hänellä ei vielä ole mielessä, mutta hän aikoo hakea johonkin Suomen yliopistoon lääketieteelliseen. Kurssivalintoja ja YO-kirjoituksia hän aikoo suunnitella tarkemmin tullessaan takaisin vaihdosta. Anskulla on aina ollut tietynlainen kiinnostus lääketiedettä kohtaan ja haettuaan siitä enemmän tietoa kiinnostus on vain kasvanut. Kiinnostus lähti liikkeelle Anskun katsoessa lääketieteestä ohjelmaa “joskus kauan sitte”.

**Mitä Ansku kirjoittaa?**


![Unknown image description. Check context for details.](https://static.wixstatic.com/media/2da4fc_b73aae138432459f9d145509d5efbdbd~mv2.png)

## Freya Barrow

Freya käy abivuotta YT-linjalla. Hän haluaa lukion jälkeen lähteä oikeustieteelliseen opiskelemaan. “Unelmana olisi päästä Helsinkiin opiskelemaan, mutta kaikki oikikset käy”, sanoo Freya. Hän on tiennyt ala-asteelta asti, että haluaa oikikseen. Inspiraatiota oikikseen hakemiseen on tullut äidiltä ja tv-sarjoista. Freyalla ei ole vielä tarkkaa ammattia mielessä, mutta hän haluaisi tehdä jotakin yritysjuridikkaan liittyvää. Freya kertoo, että lukiossa on todella vähän oikeustieteelliseen valmistavia kursseja, joten ei ole kunnolla ollut mahdollista valita siihen liittyviä kursseja. Mutta koska kuitenkin mikä tahansa pohjatieto on tärkeää, on hän valinnut mahdollisimman paljon yhteiskuntaoppi ja “business study” kursseja, joita koulussa on saatavilla. Freya myös opiskelee paljon kieliä, koska niistä saa kirjoituksissa eniten pisteitä.&nbsp;

**Mitä Freya kirjoittaa/on kirjoittanut?**


![Unknown image description. Check context for details.](https://static.wixstatic.com/media/2da4fc_94654ae09136476384ee55aebb902c27~mv2.png)
## Pinja Suurla

Pinja tekee lukion neljään vuoteen ja käy tällä hetkellä abivuotta TT-linjalla. Hän aikoo lukion jälkeen opiskella maantiedettä ja tähtää Helsingin yliopistoon. Pinjaa kiinnostaa ammatti, joka liittyy ihmis- tai kaupunkimaantieteeseen, eli esimerkiksi asuinalueiden suunnittelu. Kiinnostus maantietoon alkoi ykkösellä, kun Pinja huomasi, että maantieto on todella mielenkiintoinen aine. Pinja oli vaihdossa Belgiassa lukion toisena vuotena ja senkin kautta maantieto ja muista kulttuureista oppiminen alkoi kiinnostamaan enemmän. Pinja ei ole tarkemmin tehnyt kurssisuunnitelmaa, mutta hän on käynyt kaikki mahdolliset maantiedon kurssit ja opiskellut kieliä.&nbsp;

**Mitä Pinja kirjoittaa/on kirjoittanut?**

![Unknown image description. Check context for details.](https://static.wixstatic.com/media/2da4fc_b50ead33894e46418edcb3269a6c0625~mv2.png)

---
Kirjoittaja: Hanna Laitinen
Kuvitus: Emmi Raivisto

