---
title: "Rant: Saatanan siniset jouluvalot"
wixCategoryIds: ["5fd1ff823784240017b99b69"]
slug: "rant-saatanan-siniset-jouluvalot"
isPinned: false
isFeatured: false
timeToRead: 2
wixViewCount: 282
created: "2020-12-18T22:32:54.552Z"
published: "2020-12-19T08:53:02.218Z"
modified: "2020-12-18T22:32:54.552Z"
language: "en"
layout: "../../layouts/BlogPost.astro"
---

![Unknown image description. Check context for details.](https://static.wixstatic.com/media/18093e_158ddacf94be42fca78e8448f935d0c7~mv2.png)

![Unknown image description. Check context for details.](https://static.wixstatic.com/media/18093e_fa06d9044cb5498ebca7e89b3756623e~mv2.jpg)

Tietää joulun lähestyvän, kun ne saatanan siniset jouluvalot ilmestyvät taas naapurin ikkunaan. Niitä valoja ei voi edes nähdä tarkasti, kun se sininen valo imaisee kaiken ympäriltään. Olen nimennyt valojen värin saatanan siniseksi, koska mielestäni nimi kuvaa valoja ja kaikki tajuavat mitä valoja tarkoitan. Mietin välillä mitä sellaisten ihmisten päässä liikkuu, jotka valitsevat naapurustossaan laittaa migreenin aiheuttavat siniset valot lämpimän keltaisten valojen joukkoon. Vilkkuvat jouluvalot ovat vielä asia erikseen. Vilkkuvista tulee usein mieleen kauppojen mainoskyltit enkä ymmärrä miksi kukaan haluaisi niitäkään parvekkeelleen. Kauhean sadistista toimintaa mun mielestä. 

Muutettiin äidin kanssa tänä vuonna uuteen asuntoon ja ajattelin onnellisena, että täällä näyttää olevan sen verran sivistynyttä porukkaa, etteivät ne käytä sinisiä valoja. Meidän naapuri laittoikin marraskuussa aivan ihanat lämpimän keltaiset valot parvekkeelleen. Ne näyttävät mielestäni todella kauniilta ja niitä on kiva ihastella ikkunasta. Meidän talon päätyasuntoon joku sitten varmaankin humalapäissään meni ja ripusti siniset valot. Ajattelin tyytyväisenä, etteivät ne onneksi näy ikkunastani. Joulukuussa joku sadisti sitten laittoi järkyttävän kirkkaat sielun imaisevat siniset jouluvalot parvekkeelleen suoraan ikkunaani vastapäätä. Välillä iltaisin katselen niitä ja kuvittelen kuinka kiipeän talon neljänteen kerrokseen ja revin ne pois. Ajatus tästä tuo minulle mielenrauhan ja menen nukkumaan. 

The Guardian uutisoi Amsterdamin julkaisseen 35-sivuisen pamfletin siitä millaisia jouluvaloja saa pitää ulkona. Pamfletissa on kerrottu sallittujen valojen väri ja koko. Mikäli valot haluaa laittaa ulos se pitää ilmoittaa netissä 72h ennen valojen laittamista. Valot eivät myöskään saa olla päällä keskiyön ja aamukuuden välillä. Tällä pyritään säilyttämään Amsterdamin katujen esteettisyys.

![Unknown image description. Check context for details.](https://static.wixstatic.com/media/18093e_09bb9cd89b424af29914d72544095d47~mv2.jpg)

Mielestäni tällainen järjestely on aivan mahtava idea ja olisin valmis ottamaan tämän käyttöön mikäli se estäisi naapureitani laittamasta niitä sinisiä jouluvaloja parvekeelleen. Arvelen sen kuitenkin olevan utopistinen ajatus tässä harmaassa maassa, jossa siniset jouluvalot näköjään lämmittävät sadistien sydämiä.

Jouluvalot ranking by Meeri (worst to best): 
![Unknown image description. Check context for details.](https://static.wixstatic.com/media/18093e_9d9dc071bc584da2a488e8ef2cfaca88~mv2.jpg)

1. Saatanan siniset
1. Helvetin punaiset    
1. Moniväriset 
1. Kirkkaan valkoiset
1. Lämpimän vaaleat



---
Kirjoittaja : Meeri Vehmersuo
Kuvat : Iiris Tattari
