---
title: "\"Kyl mä tänne uudestaan hakisin\" - KSYK oppilaiden ja opiskelijoiden kokemana"
wixCategoryIds: []
slug: "kyl-mä-tänne-uudestaan-hakisin-ksyk-oppilaiden-ja-opiskelijoiden-kokemana"
isPinned: false
isFeatured: false
timeToRead: 9
wixViewCount: 261
created: "2023-02-27T10:58:58.361Z"
published: "2023-02-27T14:01:50.363Z"
modified: "2023-02-27T14:01:50.363Z"
language: "en"
layout: "../../layouts/BlogPost.astro"
---
### Huhuu halusi näin alkuvuonna nostaa keskiöön oppilaiden ja opiskelijoiden kokemukset KSYKistä, joten haastattelimme sekä yläasteella olevia oppilaita että lukio-opiskelijoita. Haastateltavaksi valikoitui ihmisiä sekä satunnaisesti kyselemällä että toimittajien kaveripiireistä. Yleinen trendi näyttäisi olevan toisen artikkelimme kyselyn tulosten mukainen, eli KSYKissä on moni asia hyvin, mutta myös kriittisiä näkökulmia esitetään - mikä on hyvä, sillä niiden esiin tuleminen mahdollistaa muutoksen parempaan.


---
### Suvi An &amp; Valentin Hannola 7H
### 
![Unknown image description. Check context for details.](https://static.wixstatic.com/media/8b055d_4f1dea17af3c4d35b8f5eb2f6e5de272~mv2.jpg) <!-- Original name: IMG_0021.JPG -->
Suvi and Valentin both study on the 7H, which is the brand new Science and Technology stream for Middle School. They both shared surprisingly similar views on the school and their first semester on the 7H, which of course is an indicator that the new stream is a success and they (students and teachers alike) have managed to create a class where students who share similar interests support and care for each other.

**Suvi An: I was quite surprised by KSYK’s atmosphere in a positive way and everyones so supportive here. I was most surprised that we don’t have just one teacher teaching everything and we’re allowed to do things more freely compared to primary school. The only con I personally feel is that I don’t like the school food but sometimes it's decent enough.**
The 7H as a class has met my expectations far beyond! Our class is kind and supportive and we have fun together. I knew quite a lot of people from my old class but they went to different classes. From my new class I knew only one person who turned into one of my closest friends. 

**Valentin Hannola: I find the atmosphere in KSYK very friendly and relaxed. Sometimes in the cafeteria it can get a little hectic but that's normal when you have a lot of students. I was pretty surprised by how easily it was to get friends and create this kind of good class spirit in my class. I truly hope and believe that other classes too, have created this good hardworking and kind class spirit in their class. I think that one of the biggest pros is seeing how teachers in KSYK care and are interested in teaching their students and find creative ways to teach us with different projects. I’ve had many positive interactions with teachers and it's nice when they greet me when we pass each other in the hallways or anywhere else. Also the technology in KSYK is astounding, like in music class we have tablets and different kinds of computers and much more. This really gives the best learning chance for the students learning in KSYK when they have the proper equipment and tools for it.**

I haven't encountered many cons in KSYK but one is that the food isn't really great like I would like to have more options which include meat and such and I don't know what is going on with the porridge. Oh, and then there are some disruptive students which thankfully my class doesn't have any but my friend has told me that it really affects their learning and they don't like it when one student interrupts their whole class and just ruins the learning experience for others.

Studying in KSYK has met my expectations and actually exceeded them, which is positive and well I didn't really expect much from it more than doing some extra science lessons but the lessons have been really fun and I've got to do some cool projects with my classmates!

I knew three people before I started in KSYK and now after a couple of months I can say that I have multiple friends from different classes which is really nice and I enjoy their company and the atmosphere they bring to the school.

---

### Daniel Yakushonok 22c

Koulun ilmapiiri ei ole minun mielestä liian tavoitteellinen. Minulla on paljon kavereita täällä, eikä kukaan oo sellanen, että: “Mun on pakko saada kymppi, pakko saada kymppi”. Kaikki on sillee aika rentoja sen suhteen. On varmaan joitain niitä jotka haluis saada vaan kymppejä, mutta en tiiä niitä ihmisiä. Enkä tunne painetta ite saada kymppejä. 

Minut yllätti Ksykissä englannin määrä. Tai siis en ollu valmistunu näin isoon määrään englantia, hakiessani TT-linjalle siellä ei lukenu missään, että olisi paljon englannin kieltä. En ollu valmis siihen et kuinka paljon täs koulus on englanniks juttuja. Olis voinu olettaa.

Minusta parhaita puolia Ksykissä on hyvät opettajat. Suurin osa on tosi päteviä. Niitä on kiinnostavaa kuunnella ja asia jää mieleen. Sitten ilmapiiristä: ihmiset ovat mukavia ja koulussa on paljon tilaa nyt, kun on uudet tilat. Ei ole ahdasta. Ainut huono asia mikä tulee mieleen on vessojen lukot. 

Mä tulin tänne lukioon Länsimäen koulusta Vantaalta. Oli pakko päästä pois Vantaalta, ha-ha. Tänne ei ollu vaikeaa asettua. Ehkä ekan viikon oli silleen et: “Apua mitä mä teen täällä. En tunne ketään. Enhän mä tääl tuu selviin”, mutta sit mä nopeesti ystävystyin kaikkien kaa ja oli tiiäks tosi mukava tulla tänne joka päivä. Ei ollu sillee et en mä jaksa tulla tänne. 

En sanoisi että jakauma vanhojen ja uusien ksykkiläisten välillä olisi huomattava. Ne, jotka ovat tunteneet pidempään on tietenkin parempia ystäviä keskenään, mutta ei sillee että minua ei otettais mukaan mihinkään tai et mä en ottais mukaan ketään. 

Mä olen tiede- ja teknologialinjalla, eikä musta kyllä eri linjojen välillä oo jakaumaa. Mulla on kaikilta linjoilta kavereita eikä ole mitään sellasta, että: “Me ei hengata sun kaa koska olet tt-linjalla”. Paitsi vitsillä ehkä. Ainakin toivottavasti vitsillä, ha-ha. 

Mä tykkään tästä koulusta tosi paljon, että olen iloinen että hain tänne.


![Unknown image description. Check context for details.](https://static.wixstatic.com/media/8b055d_10254edeb2314f44b335395df22db463~mv2.jpg) <!-- Original name: danielaisha (1).jpg -->

---

### Aisha Mahmood 22c

Koulun ilmapiiri on aika tavoitteellinen. Alussa on sellane fiilis kun tulee Ksykkiin et “joo on pakko saada hyviä arvosanoja ja pakko menestyä”, mutta sitten kun alkaa keskittyä omaan itseensä ja omiin aineisiin niin sitten on vaan että: “ei kiinnosta. Koulu on koulu. Tyypit saa L:n mut mä voin vetää A:n”.

Ehkä se riippuu siitä että oletko ykkönen, kakkonen tai abi, mutta huomaa, että helposti löytyy kavereita ja pystyy olla sosiaalinen. Vaikka itse ei kykene niin varmasti joku toinen auttaa ja saa kavereita. 

Mä oon ollu täällä yläasteenkin niin mikään ei yllättänyt. Tai ehkä jotkut opettajat ja se 50% läpipääsyraja kielissä - se yllätti kaikista eniten. Koulun parhaita puolia on ilmapiiri, opettajat, tilat ja sosiaalisuus. Huono puoli on jotkut liian ankarat opettajat tai sellaiset jotka ei mielellään auta sua, vaan sun pitää itse hoitaa kaikki. Ja noi deadlinet kun yleensä ne on just näyttöviikon aikana kun on kaikki mahdolliset, että aina kurssi alkaa hyvin mutta sit loppupäässä on vain sellaista: “okei nyt on kiire.”

Must tuntuu että kun lukio alkaa, huomaa, että ketkä ovat tulleet Ksykistä ja ketkä ei, koska ne vanhat mahdollisesti pystyvät auttamaan ja toimivat ns. tutorina. Ne tietää tiloista, opeista ja ne tietävät aika monia ihmisiä. Että [vanhana Ksykkiläisenä] on vaa sellanen fiilis, että on tuttuja mut myös lisää uusii ihmisiäkin on tullut. 

Oon tiede- ja teknologialinjalla ja musta tuntuu, että meidän ykkösten linjojen välillä ei ole jakaumia. Tai esimerkiks kun olen ollut yt-linjalaisten tunneilla tai enkkulinjalaisten tunneilla niin loppupeleissä vaan tuntuu että kaikki on vain eri luokkia, eli  ns. unohtaa että kuuluu johonki linjaan. Eka jakso on ollu vain sellanen, että ollaan oltu enemmän linjan kanssa, mutta sitten myöhemmin tuntuu, että me ollaan vain normiykkösiä täällä, että ei ole mikään tietty linja. Meillä on hyvä ilmapiiri. Kaikki tykkää toisistaan ja kaikki on toistensa kanssa. Hakekaa Ksykkiin!”


---
### Khava Lianova 22a


![Unknown image description. Check context for details.](https://static.wixstatic.com/media/8b055d_4937244d7757410db76de4c283440732~mv2.jpg) <!-- Original name: IMG_0036.JPG -->
Verrattuna muihin lukioihin, vaikka Ressuun, niin täällä KSYKissä ei ole mun mielestä niin tavoitteellista. Se riippuu siitä, mitä haluaa. Meidän luokalla on esimerkiksi pari opiskelijaa, jotka kilpailee matematiikan arvosanoissa keskenään, mutta se on niinkuin niiden juttu. Mun serkku on Ressussa ja se sanoi, että siellä on tosi rankkaa kun niin moni kilpailee arvosanoista ja siitä, että kuka on paras vaikka luokassa. 

Positiivisesti minut yllätti se, että täällä on tosi hyviä opettajia. Tänne on helppo sopeutua, on paljon mukavaa porukkaa. Ei ole rasismia ja syrjintää. Toisaalta odotin, että kun tämä on kaksikielinen, niin odotin, että täällä olisi enemmän maahanmuuttajia. 

Mä pelkäsin, kun aloitin täällä että olisi just tavoitteellisempaa ja sitten sitä, että en saisi kavereita. Ajattelin, että olisi vaikeampaa, koska ei ollut just niin paljon maahanmuuttajia.  Mä tunsin Haliman ja Shädän, ja se oli tosi hyvä, että oli jo pari kaveria alussa. Mä tutustuin täällä uusiin ihmisiin tosi helposti ja sain paljon uusia kavereita. Oli kiva tutustua uusiin ihmisiin ja opettajatkin olivat mukavia ihan alusta lähtien.

Mä olen huomannut sellaisen eron niiden välillä ketkä ovat käyneet ylästeen KSYKissä ja sitten muualla, että niiden enkku on paljon parempaa kuin mun. Mun ystävä Saba on käynyt täällä yläasteen ja verrattuna mun enkkuun, sillä on tosi hyvä enkku. Sama näkyy esimerkiksi kemian kurssilla, kun joku sanasto on englanniksi, niin sellaiset jotka ovat käyneet yläasteen täällä ymmärtävät ne heti, mutta mä tarvitsen sanakirjan siihen. Mulla on hyvä arkipäivän enkku, mutta ne yläasteen käyneet tietää ikään kuin paljon tarkempia juttuja.

KSYKissä on laaja kurssitarjonta. Vaikka olen yleislinjalla, niin olen voinut ottaa kaikkien muiden linjojen valinnaisia. Olen tehnyt YT-linjalta “marketing”-kurssin ja TT-linjalta lääkeaineanalytiikka-kurssin. Aion tulevaisuudessa hakea lääkikseen, niin kyllä mä koen, että nämä valinnaiset auttaa siinäkin jo nyt ja sitten siinä, että olen kiinnostunut perustamaan oman yrityksen. 

Aluksi arkea hankaloitti se täällä oli niin ahdasta, mutta nyt kun tuli nämä uudet tilat, niin sekään ei ole enää ongelma. Ruoka ei ole aina niin hyvää, mutta se ei ole maailmanloppu. Ja meillähän on myös ne välipalahedelmät, mitä saa syödä milloin haluaa.

En ole huomannut mitään jakoa linjojen välillä. Mä vietän tosi paljon aikaa muiden linjalaisten kanssa, eli ei me olla sillä tavalla että vietetään aikaa vain yhdessä, eikä tunneta muita. Enemmän mulla on kavereita enkkulinjalaisista kuin yleislinjasta. Ensimmäisenä vuotena olimme kyllä enemmän yhdessä oman luokan kanssa kursseilla, mutta sen jälkeen se muuttui ja oltiin kaikki luokat sekaisin. Yleislinja ei ole mikään kilpailullinen linja. Se on hyvä linja, sillä sä voit valita ihan mitä vain sä haluat ilman, että sun tarvitsee suorittaa mitään diplomia. Yleislinja on hyvä linja, että kyllä jos mä uudestaan hakisin, niin kyllä mä hakisin tänne KSYKkiin. 

---

### Anonyymi

Mun mielestä yleisesti koulun ilmapiiri ei ole liian tavoitteellinen, mutta sitten huomaa, että tietyillä tunneilla tai tiettyjen luokkien kanssa kun on kursseja, niin sitten on enemmän ehkä tavoitteellinen tai sellainen kilpailuhenkinen tunnelma. 

Mut yllätti koulun koko. Mä olin peruskoulun tosi pienessä koulussa. Parhaita puolia on motivoituneet opettajat ehdottomasti ja sitten se, että täällä pystyy kuitenkin jonkun verrn valitsemaan että mitä haluaa opiskella et: “Hei mä haluun tän ja tän kurssin mut mä en haluu kirjottaa tätä ainetta.” 

Siis kaikki sanoo että Ksykissä on jotenkin tosi hohdokas yhteishenki ja tälleen, mutta ei se mun kokemuksen mukaan ainakaan ole. Mulla meni tosi kauan sopeutuu Ksykkiin. Silleen about ykkösvuoden loppupuolellakin oli vielä vähän sellanen: “Onks tää mun paikka tai oisko mun pitäny mennä jonnekki muualle”. Ja yritinkin siis hakea muualle. 

Kouluun asettuminen tuntui tosi pelottavalta ja vaikealta mutta myös kumminkin silleen jännältä. Ykkösellä oli jakauma vanhojen Ksykkiläisten ja uusien välillä. Meidän luokka ryhmäytyi saman tien sen mukaan, että ketkä on uusia ja ketkä on vanhoja. Ja silleen se about pysyikin. Meidän vuosikurssilla on jakauma linjojen välillä. Tai sillee ne tt-linjan “tt-linja superior” -tarrat ja sitten on yt-linjalaisilla ehkä jotenkin vähän erilainen asenne. Vaikka jokaiselta linjalta löytyy yksilöitä, jotka ei edusta sitä mitä se linja on niin kyllä sen silleen huomaa. 

Jos tämän lukee ihmiset, jotka harkitsee hakee Ksykkiin niin kannattaa puntaroida hyviä ja huonoja puolia ja muistaa se että jokainen koulu koittaa onkimalla onkia niitä hakijoita. Että kaikki jutut ei pidä paikkaansa.


---
### Jonna Meklin 21b
### 
![Unknown image description. Check context for details.](https://static.wixstatic.com/media/8b055d_29877fe310c04128956709360aaaec31~mv2.jpg) <!-- Original name: IMG_0003.JPG -->

Koulun ilmapiiri ei mun mielestä ole liian tavoitteellinen. Ja mut yllättikin se, että se ei ollut niin tavoitteellinen. Odotin, että olisi enemmän paineita. 

Koulun parhaita puolia on mun mielestä linjat ja opettajat. Huonoja puolia ei ole, ei mitään erityistä. Ehkä sellaiset linjoihin liittyvät stereotypiat on huono puoli. 

Mä tulin Laajasalosta Ksykkiin lukioon. Tänne asettuminen oli mun mielestä yllättävän helppoa, mä olisin kuvitellut, että siinä olisi kestänyt kauemmin. Ehkä tietyllä tapaa ajattelin sen hankaloittavan mukaan pääsyä, koska täällä oli paljon opiskelijoita jotka opiskeli yläasteellakin Ksykissä. Mun mielestä mukaan pääsy oli silti helppoa, eikä siinä ollu mitään vaikeaa. Jakauma vanhojen ja uusien ksykkiläisten välillä ei ole huomattava. 

Mä oon yt-linjalla. Mun mielestä linjojen välillä on jakauma, mutta ei se nyt silleen niin selkeä ole. Etenkin mun mielestä kakkosella se on ehkä mennyt enemmän pois, että ykkösellä se oli selkeämpi se jakauma. 

---
### Julianna Pakola 21D 

Sanoisin, että Ksykin ilmapiiri ei ole liian tavoitteellinen. Meiltä löytyy tosi tavoitteellisia ihmisiä, mutta samalla löytyy tyyppejä, jotka ei ole niin tavoitteellisia. Kuten vaikka mä itse. Sen takia en yleistäisi, että koko Ksykin ilmapiiri on liian tavoitteellinen. 

Meidän koulun parhaita puolia on ihanat opiskelijat ja opettajat. Myös uudet tilat, lukio-lounge eli Atrium ja Alepan läheinen sijainti on plussia. Meidän koulusta löytyy myös monenlaista porukkaa. On kiva, että opiskelijoita tulee ympäri Helsinkiä, eikä vaan lähipiiristä. Huono puoli on se, että koulupäivät alkaa jo 8.15. Kun olin lukion ekalla Lauttasaaren Yhteiskoulussa, koulu alkoi siellä 8.30. Helpotti edes vähän, kun sai sanoa, että koulu alkaa puoli yhdeksältä eikä varttia yli kahdeksan. Lisäksi, vaikka uusia rakennuksia on tullut ja ne on tuonut vähän väljyyttä, koulussa on silti vieläkin välillä vähän ahdasta. 

Olin myös yläasteen Ksykissä, joten oikein mikään ei yllättänyt. Olin kuitenkin lukion ekan vuoden Lauttasaaressa ja sen jälkeen tein vaihtovuoden Jenkeissä. Välissä oli siis muutama vuosi, mutta tuntui silti hyvältä palata takaisin tänne. Mulle ilmapiiri on ollut alusta asti tosi mukava. Varmasti osittain sopeutumista helpotti se, että oli käynyt yläasteen täällä koska ymmärsin jo esim. läppiä opettajista ja osa opiskelijoista oli tuttuja. Se ei kuitenkaan oo mikään dealbreaker. Mullakin on tällä hetkellä tosi monia kavereita jotka ei ollut Ksykin yläasteella ja ne on täysin kaikissa porukoissa mukana. 

Olen enkkulinjalla, eli parhaalla linjalla! Enkkulinjassa parasta on se, että linjoja on kaks joten enkkulinjalaisia on tosi paljon ja on yhteisö. En oo huomannu opinnoissa enkun korostumista hirveesti, linjapainotus näkyy varmaan selkeämmin yt- ja tt-linjoilla, kun on pakollisia science- ja yh-kursseja. Jos miettii esimerkiksi yleis- ja enkkulinjan välillä, kannattaa hakea kyllä molemmille, koska erot ei ole hirveän isot. 

Mulla on tosi paljon kavereita eri linjoilta, joten en sanoisi että linjojen välinen jakauma on iso. Kaikilla linjoilla on ehkä vähän sellanen oma porukkansa ja omat linjalaiset tuntee ehkä parhaiten. En oo kuitenkaan huomannu että millään linjalla ois sellasta porukkaa johon ei pääse mukaan, koska ei oo itse just sillä linjalla. Tulkaa Ksykiin! Täält löytyy kaikenlaista porukkaa. Tulette varmasti sopeutumaan, eikä ole mitään väliä mistä tulee. Ksykissä on niin paljon opiskelijoita, että kaikki varmasti sulautuu johonkin. 

---
###### 
###### Toimittajat: Huhuu
###### Kuvat: Huhuu
