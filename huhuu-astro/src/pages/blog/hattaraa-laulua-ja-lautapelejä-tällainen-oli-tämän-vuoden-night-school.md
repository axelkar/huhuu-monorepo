---
title: "Hattaraa, laulua ja lautapelejä - tällainen oli tämän vuoden Night School"
wixCategoryIds: ["5f80417e596b6b00171783ad"]
slug: "hattaraa-laulua-ja-lautapelejä-tällainen-oli-tämän-vuoden-night-school"
isPinned: false
isFeatured: true
timeToRead: 2
wixViewCount: 290
created: "2021-08-26T13:45:38.486Z"
published: "2021-08-27T05:23:44.000Z"
modified: "2021-08-26T13:45:38.486Z"
language: "en"
layout: "../../layouts/BlogPost.astro"
---
*Viime perjantaina järjestettiin jokavuotinen lukion Night School. Tänä vuonna yhteishenkeä kohottavassa tapahtumassa oli aiemmasta poiketen vain ensimmäisen ja toisen vuoden opiskelijoita. Vajaasta osallistujamäärästä huolimatta Night Schoolissa oli huikea tunnelma ja monipuolista ohjelmaa riitti kaikille. Huhuu keräsi illan tapahtumia tähän koostetusti kuvien ja videoiden muodossa.*

---
![Unknown image description. Check context for details.](https://static.wixstatic.com/media/07242a_d7a608fc6bc047f08b4fcb26b2ba9f26~mv2.jpg) <!-- Original name: Kahoot.jpg -->
*Ilta alkoi riemukkaasti yhteisellä tuokiolla keskushallissa, jossa kaikki pääsivät osallistumaan tutoreiden tekemään Kahoot-peliin, jossa oli hauskoja kysymyksiä kouluumme ja opettajiin liittyen.*

![Unknown image description. Check context for details.](https://static.wixstatic.com/media/07242a_53123e5261c342bdb507e77b5295c965~mv2.jpg) <!-- Original name: Hannesrun_loppu.jpg -->


*Kuudes Hannes Run, eli muistojuoksu olympiavoittaja Hannes Kolehmaiselle starttasi koulun etupihalta pian iltakoulun alkamisen jälkeen. Monet juoksijat lähtivät innokkaasti jatkamaan perinnettä suotuisassa säässä.*


*Tunnelmia Hannesrunin toiseksi ja kolmanneksi sijoittuneilta juoksijoilta. *

![Unknown image description. Check context for details.](https://static.wixstatic.com/media/07242a_c7a3e3cbdd8e44f788557c741a896dfb~mv2.jpg) <!-- Original name: Tutor_Helpdesk.jpg -->

![Unknown image description. Check context for details.](https://static.wixstatic.com/media/07242a_9b87da4339944df28090f5e307408359~mv2.jpg) <!-- Original name: Sirius_Tutor.jpg -->
*Tutoreiden help desk oli täydessä vauhdissa, ja siellä kävi vierailevana tähtenä myös ihana koulukoiramme Sirius. Help deskistä saattoi pyytää apua opiskeluun liittyvissä kysymyksissä tai ihan vaan jäädä keskustelemaan ihanien Tutoreidemme kanssa.*

![Unknown image description. Check context for details.](https://static.wixstatic.com/media/07242a_149e6a5d2e454ab6850e7c955a07444c~mv2.jpg) <!-- Original name: TT-linja_katutaide.jpg -->

![Unknown image description. Check context for details.](https://static.wixstatic.com/media/07242a_29a4540ac2964e8c90697919d6febd76~mv2.jpg) <!-- Original name: liitutaidetta.jpg -->
*Koulumme TT-linja, eli opiskelijoiden hauskan lempinimen mukaisesti Taide- ja Tanssilinja olivat koristelemassa koulumme etupihaa hienolla liitutaiteella, joka sisälsi esimerkiksi etanolin rakennekaavan. *


*Karaokehuoneessa oli läpi koko illan hilpeä tunnelma. Karaokessa päästiin laulamaan monia hittibiisejä yhden mikrofonin ja monen opiskelijan voimin.*

![Unknown image description. Check context for details.](https://static.wixstatic.com/media/07242a_87eebd8527ca4cbabc4a9fd94eeebd57~mv2.jpg) <!-- Original name: Michael_M1.jpg -->
*Musaluokassa päästiin koko illan läpi soittamaan ja laulamaan monenlaisia kappaleita. Oli vanhoja hittejä vuosien takaa ja vähän tuoreempaa musiikkia viime vuosilta, joista kaikille löytyi omaan makuun sopivaa soitettavaa.*


*Night Schooliin hankitut hattarakoneet osoittautuivat vähän epäonnistuneeksi hankinnaksi, sillä ne eivät toimineet ihan toivotulla tavalla. Kaikki odottivat innolla saavansa hattaraa, mutta vasta loppuillasta saatiin ensimmäiset onnistuneet hattarat aikaiseksi. Tämä ei kuitenkaan päässyt lannistamaan tunnelmaa.*

![Unknown image description. Check context for details.](https://static.wixstatic.com/media/07242a_cd1dfc1a7f504dcf94e1dc668d0376d2~mv2.jpg) <!-- Original name: Lautapelejä.jpg -->
*Ja tietenkin ohjelmaan kuuluivat myös perinteiset lautapelit, kuten Alias, jota opiskelijat pääsivät rauhassa pelaamaan.*


*Kirjastossa saattoi viettää rauhallista aikaa nauttien omista eväistä ja ystävien seurasta.*


*Laserleikkurin savunpoistojärjestelmä ei toiminut alussa. Onneksi Jartsa sai sen toimimaan ja palohälytykseltä vältyttiin.*

![Unknown image description. Check context for details.](https://static.wixstatic.com/media/07242a_68efb63d2e9a4add874562a0ea4352aa~mv2.jpg) <!-- Original name: Sirius_croquis.jpg -->
*Ja vielä viimeiseksi pääsimme tutustumaan Croquis -piirtämiseen Sirpan ja Siriuksen johdolla.*

Ja näissä tunnelmissa saatiin päätökseen tämän vuoden Night School. Ei kun vain ensi vuotta odottelemaan!

---


**Teksti: Emma Lampen-Smith**
**Kuvat ja videot: Emma Lampen-Smith ja Onni Aura**







